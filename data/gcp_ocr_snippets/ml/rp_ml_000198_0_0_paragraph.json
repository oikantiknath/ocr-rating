{
  "page_number": 198,
  "ocr_output": {
    "blocks": [
      {
        "block_text": "സീത മാത്രമല്ല വാല്മീകികവിയുടെ മനസ്സിനെ കരുണയാൽ ആർദ്രമാക്കി യത് . രാജാവായ രാമനിലെ മനുഷ്യസഹജമായ ദൗർബല്യങ്ങൾ കണ്ട് കവി ആർദ്രതയോടുകൂടിത്തന്നെയാണ് രാമനെയും അവതരിപ്പിക്കുന്നത് . അല്ലാതെ ഇന്നു വന്നുചേർന്നിട്ടുള്ള ബലിഷ്ഠസങ്കല്പത്തിലല്ല . ക്രൗഞ്ചമിഥുനങ്ങൾ സീതാ രാമൻമാരെത്തന്നെയാണ് പ്രതീകവൽക്കരിക്കുന്നത് . യശഃ കാമമോഹിതനായ രാമ ന്റെ ജീവിതദുരന്തത്തിന്റെ ചിത്രണമാണ് രാമായണം . ഈ ലോകത്തിൽ ഗുണ വാനും വീര്യവാനും ധർമ്മജ്ഞനും കൃതജ്ഞനും സത്യവാക്കും ദൃഢവ്രതനും ചാരിത്ര്യയുക്തനും വിദ്വാനും സമർത്ഥനും എല്ലാവർക്കും പ്രിയപ്പെട്ടവനുമായ മഹാൻ ആര് എന്ന ചോദ്യത്തിനുള്ള ഉത്തരമായാണ് രാമകഥ എഴുതപ്പെട്ടത് എന്നതും കാവ്യാരംഭത്തിൽ വ്യക്തമാക്കുന്നുണ്ടല്ലോ . ഇവിടെ പാശ്ചാത്യ ട്രാജഡി കളിലെന്നപോലെ ഉത്തമനായ കഥാപാത്രത്തിന്റെ ചെറിയൊരു ദൗർബല്യം വലിയ ദുരന്തങ്ങൾക്കു കാരണമാകുന്ന മട്ടിലുള്ള ഒരാഖ്യാനമായും രാമായണത്തെ കാണാം . ഇത്തരം ദുരന്തങ്ങളാണ് അനുവാചകരിൽ ഭയകരുണങ്ങൾ ഉൽപാദിപ്പി ക്കുകയും കഥാർസിസിനു വിധേയരാക്കുകയും ചെയ്യുന്നത് എന്ന അരിസ്റ്റോട്ടി",
        "lines": [
          "സീത മാത്രമല്ല വാല്മീകികവിയുടെ മനസ്സിനെ കരുണയാൽ ആർദ്രമാക്കി യത് . രാജാവായ രാമനിലെ മനുഷ്യസഹജമായ ദൗർബല്യങ്ങൾ കണ്ട് കവി ആർദ്രതയോടുകൂടിത്തന്നെയാണ് രാമനെയും അവതരിപ്പിക്കുന്നത് . അല്ലാതെ ഇന്നു വന്നുചേർന്നിട്ടുള്ള ബലിഷ്ഠസങ്കല്പത്തിലല്ല . ക്രൗഞ്ചമിഥുനങ്ങൾ സീതാ രാമൻമാരെത്തന്നെയാണ് പ്രതീകവൽക്കരിക്കുന്നത് . യശഃ കാമമോഹിതനായ രാമ ന്റെ ജീവിതദുരന്തത്തിന്റെ ചിത്രണമാണ് രാമായണം . ഈ ലോകത്തിൽ ഗുണ വാനും വീര്യവാനും ധർമ്മജ്ഞനും കൃതജ്ഞനും സത്യവാക്കും ദൃഢവ്രതനും ചാരിത്ര്യയുക്തനും വിദ്വാനും സമർത്ഥനും എല്ലാവർക്കും പ്രിയപ്പെട്ടവനുമായ മഹാൻ ആര് എന്ന ചോദ്യത്തിനുള്ള ഉത്തരമായാണ് രാമകഥ എഴുതപ്പെട്ടത് എന്നതും കാവ്യാരംഭത്തിൽ വ്യക്തമാക്കുന്നുണ്ടല്ലോ . ഇവിടെ പാശ്ചാത്യ ട്രാജഡി കളിലെന്നപോലെ ഉത്തമനായ കഥാപാത്രത്തിന്റെ ചെറിയൊരു ദൗർബല്യം വലിയ ദുരന്തങ്ങൾക്കു കാരണമാകുന്ന മട്ടിലുള്ള ഒരാഖ്യാനമായും രാമായണത്തെ കാണാം . ഇത്തരം ദുരന്തങ്ങളാണ് അനുവാചകരിൽ ഭയകരുണങ്ങൾ ഉൽപാദിപ്പി ക്കുകയും കഥാർസിസിനു വിധേയരാക്കുകയും ചെയ്യുന്നത് എന്ന അരിസ്റ്റോട്ടി"
        ],
        "bounding_box": [
          {
            "x": 56,
            "y": 43
          },
          {
            "x": 1757,
            "y": 44
          },
          {
            "x": 1756,
            "y": 1371
          },
          {
            "x": 55,
            "y": 1370
          }
        ],
        "confidence": 0.92510164
      }
    ]
  }
}