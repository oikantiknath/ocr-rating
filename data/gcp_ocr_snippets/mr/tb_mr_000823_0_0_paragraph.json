{
  "page_number": 823,
  "ocr_output": {
    "blocks": [
      {
        "block_text": "युरेनियम , थोरियम , रेडियम इ . किरणोत्सारी ( radioactive ) पदार्थातून सतत किरणे वा कण बाहेर पडत असतात . ते त्यातील अणूंच्या स्फोटातून बाहेर पडत असतात . त्यातील एखाद्या अणूचा स्फोट केव्हा होईल याचे कसलेही भाकीत भौतशास्त्रज्ञांना करता येत नाही . कारण तो स्फोट पूर्णपणे अनिश्चित स्वरुपाचा असतो . तो त्या किरणोत्सारी पदार्थाच्या रासायनिक वा भौतिक ( तापमान , दाब इ . ) घटकांवर अवलंबून नसतो . त्याच्या भूतकालीन इतिहासावर किंवा वर्तमानकालीन परिस्थितीवरही तो अवलंबून नसतो . डेव्हिड बोहम याच्या शब्दात सांगायचे तर \" त्या स्फोटाला काहीही कारण नसते ... तो कशाशीही संबंध नसलेला असा पूर्ण मनमानी ( लहरी ) स्वरुपाचा असतो . ” ( तिरपे शब्द मुळातून . ) ( \" It does not have any causes ... ( It is ) completely arbitrary in the sense that it has no relationship to anything else . ” ( Italics in the original ) असे असूनही त्याचे एक गुप्त ( दडलेले ) वेळापत्रक असल्याचे दिसून येते . त्या वेळापत्रकानुसारच प्रत्येक अणू स्फोट पावतो . त्याला ' वेळापत्रक ' म्हणण्याचे कारण त्या ' अकारण ' ( acausal ) घडणाऱ्या अणुस्फोटातूनच तो अणू ज्या पदार्थाचा घटक आहे , त्या पदार्थाचे आयुष्य ठरते ! ( याला त्याचे अर्ध- आयुष्य- half - life- म्हणतात . अर्ध- आयुष्य म्हणजे एखाद्या किरणोत्सारी तुकड्यातील निम्मे अणू स्फोट पावण्यास लागणारा काळ ) उदा . युरेनियमचे अर्ध- आयुष्य ४५ लक्ष वर्षे , रेडियम A चे अर्ध- आयुष्य ३.८२५ दिवस , थोरियम C चे अर्ध- आयुष्य ६०.५ मिनिटे इ . इ . आता प्रश्न असा की त्या त्या किरणोत्सारी पदार्थातील प्रत्येक अणूला त्या त्या पदार्थाचे आयुष्य किती आहे हे कसे कळते ? कसे कळते ' असे म्हणण्याचे कारण त्याचे आयुष्य प्रत्येक अणूचा स्फोटच ठरवतो ! आईन्स्टाइनच्या ( ईपीआर ) प्रयोगातील लाखो प्रकाशवर्षे अंतरावरील इलेक्ट्रॉनला पृथ्वीवरील इलेक्ट्रॉनच्या परिवलनाचे मापन आपण ' ऋण ' केले आहे , हे कसे कळते , असा जो प्रश्न वर विचारला होता , तशाच स्वरुपाचा हा प्रश्न आहे ; किंवा प्रकाश दोन फटीतून पाठविण्याच्या प्रयोगातील एखाद्या प्रकाशकणाला दुसरी फट बंद आहेत हे कसे कळते , असा जो प्रश्न वर विचारला होता , तशाच स्वरुपांचा हाही प्रश्न आहे ; किंवा पृथ्वीवरील कपातील चहाला आकाशगंगेच्या पलीकडे अनेक तारकाविश्वे आहे , हे कसे कळते , असा जो प्रश्न पृ . १४० वर विचारला होता तशाच प्रकारचा हाही प्रश्न आहे ; आणि या सर्व प्रश्नांचे उत्तर देण्यासाठी भौतशास्त्रज्ञांना कोणतेही भौतिक तत्त्व वा साधन उपलब्ध नाही . किरणोत्सारी पदार्थातील अणूंच्या मनमानी ( arbitrary ) , अनिश्चित",
        "lines": [
          "युरेनियम , थोरियम , रेडियम इ . किरणोत्सारी ( radioactive ) पदार्थातून सतत किरणे वा कण बाहेर पडत असतात . ते त्यातील अणूंच्या स्फोटातून बाहेर पडत असतात . त्यातील एखाद्या अणूचा स्फोट केव्हा होईल याचे कसलेही भाकीत भौतशास्त्रज्ञांना करता येत नाही . कारण तो स्फोट पूर्णपणे अनिश्चित स्वरुपाचा असतो . तो त्या किरणोत्सारी पदार्थाच्या रासायनिक वा भौतिक ( तापमान , दाब इ . ) घटकांवर अवलंबून नसतो . त्याच्या भूतकालीन इतिहासावर किंवा वर्तमानकालीन परिस्थितीवरही तो अवलंबून नसतो . डेव्हिड बोहम याच्या शब्दात सांगायचे तर \" त्या स्फोटाला काहीही कारण नसते ... तो कशाशीही संबंध नसलेला असा पूर्ण मनमानी ( लहरी ) स्वरुपाचा असतो . ” ( तिरपे शब्द मुळातून . ) ( \" It does not have any causes ... ( It is ) completely arbitrary in the sense that it has no relationship to anything else . ” ( Italics in the original ) असे असूनही त्याचे एक गुप्त ( दडलेले ) वेळापत्रक असल्याचे दिसून येते . त्या वेळापत्रकानुसारच प्रत्येक अणू स्फोट पावतो . त्याला ' वेळापत्रक ' म्हणण्याचे कारण त्या ' अकारण ' ( acausal ) घडणाऱ्या अणुस्फोटातूनच तो अणू ज्या पदार्थाचा घटक आहे , त्या पदार्थाचे आयुष्य ठरते ! ( याला त्याचे अर्ध- आयुष्य- half - life- म्हणतात . अर्ध- आयुष्य म्हणजे एखाद्या किरणोत्सारी तुकड्यातील निम्मे अणू स्फोट पावण्यास लागणारा काळ ) उदा . युरेनियमचे अर्ध- आयुष्य ४५ लक्ष वर्षे , रेडियम A चे अर्ध- आयुष्य ३.८२५ दिवस , थोरियम C चे अर्ध- आयुष्य ६०.५ मिनिटे इ . इ . आता प्रश्न असा की त्या त्या किरणोत्सारी पदार्थातील प्रत्येक अणूला त्या त्या पदार्थाचे आयुष्य किती आहे हे कसे कळते ? कसे कळते ' असे म्हणण्याचे कारण त्याचे आयुष्य प्रत्येक अणूचा स्फोटच ठरवतो ! आईन्स्टाइनच्या ( ईपीआर ) प्रयोगातील लाखो प्रकाशवर्षे अंतरावरील इलेक्ट्रॉनला पृथ्वीवरील इलेक्ट्रॉनच्या परिवलनाचे मापन आपण ' ऋण ' केले आहे , हे कसे कळते , असा जो प्रश्न वर विचारला होता , तशाच स्वरुपाचा हा प्रश्न आहे ; किंवा प्रकाश दोन फटीतून पाठविण्याच्या प्रयोगातील एखाद्या प्रकाशकणाला दुसरी फट बंद आहेत हे कसे कळते , असा जो प्रश्न वर विचारला होता , तशाच स्वरुपांचा हाही प्रश्न आहे ; किंवा पृथ्वीवरील कपातील चहाला आकाशगंगेच्या पलीकडे अनेक तारकाविश्वे आहे , हे कसे कळते , असा जो प्रश्न पृ . १४० वर विचारला होता तशाच प्रकारचा हाही प्रश्न आहे ; आणि या सर्व प्रश्नांचे उत्तर देण्यासाठी भौतशास्त्रज्ञांना कोणतेही भौतिक तत्त्व वा साधन उपलब्ध नाही . किरणोत्सारी पदार्थातील अणूंच्या मनमानी ( arbitrary ) , अनिश्चित"
        ],
        "bounding_box": [
          {
            "x": 43
          },
          {
            "x": 1133,
            "y": 18
          },
          {
            "x": 1102,
            "y": 1695
          },
          {
            "x": 11,
            "y": 1674
          }
        ],
        "confidence": 0.95762616
      }
    ]
  }
}