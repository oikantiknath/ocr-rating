{
  "page_number": 728,
  "ocr_output": {
    "blocks": [
      {
        "block_text": "जयवंत दळवी हे १ ९ ६० नंतरच्या काळात उदयाला आलेले एक महत्त्वाचे नाटककार . ' संध्याछाया ' हे जयंवत दळवी यांचे पहिले नाटक १ ९ ७४ मध्ये प्रकाशित झाले . आधुनिक काळात मोडीत निघत चाललेली एकत्र कुटुंबव्यवस्था आणि त्यात भरडले जाणारे वयोवृद्ध या समस्येचा वेध हे नाटक घेते . या नाटकात केंद्रस्थानी एकच व्यक्ती नाही तर नाना आणि नानी हे साठ - पासष्ट वर्ष वयाचे माईणकर दांपत्य आहे . हे दोघेही उच्च मध्यमवर्गीय सांपत्तिक स्थिती उत्तम असलेले . नाना रेल्वेत ऑडीटर क्लास वन अधिकारी होते . दोघांचे एकमेकांमधील नाते प्रेमाचे , परस्परांची काळजी घेणारे असे आहे . त्यांच्या दोन मुलांपैकी थोरला दिनू इंजिनिअर , अमेरिकेत गेली आठ वर्षे वास्तव्याला आहे . तर दुसरा नंदू भारतीय वायूदलात पायलट आहे . त्याचे पोस्टींग काश्मिरला झाले आहे . आपले दोन्ही मुलगे आपल्या जवळ राहत नाहीत याच दुःखात नाना नानी संपूर्ण नाटकात वावरताना दिसतात . आपल्या मुलांची वेळेवारी लग्ने लागावीत , त्यांच्या मुलाबाळांनी घराचे गोकूळ व्हावे , मुला - सुनांनी आपली म्हातारपणी सेवा करावी आपण त्यांचे कोडकौतुक करावे , विशेष म्हणजे सगळी माणसे आपल्या बरोबर राहावीत आणि अशा प्रकारे आयुष्य व्यतीत करताना समाधानाने मृत्यू यावा ही नाना नानींची , कुठल्याही आईवडिलांची असते तशी माफक अपेक्षा . पण ती शेवटपर्यंत पूर्ण होत नाही . आपल्या या पारंपरिक स्वप्नासाठी नाना नानी जीवाच्या आकांताने प्रयत्न करीत राहतात पण ते सत्यात उतरत नाही . परिणामी",
        "lines": [
          "जयवंत दळवी हे १ ९ ६० नंतरच्या काळात उदयाला आलेले एक महत्त्वाचे नाटककार . ' संध्याछाया ' हे जयंवत दळवी यांचे पहिले नाटक १ ९ ७४ मध्ये प्रकाशित झाले . आधुनिक काळात मोडीत निघत चाललेली एकत्र कुटुंबव्यवस्था आणि त्यात भरडले जाणारे वयोवृद्ध या समस्येचा वेध हे नाटक घेते . या नाटकात केंद्रस्थानी एकच व्यक्ती नाही तर नाना आणि नानी हे साठ - पासष्ट वर्ष वयाचे माईणकर दांपत्य आहे . हे दोघेही उच्च मध्यमवर्गीय सांपत्तिक स्थिती उत्तम असलेले . नाना रेल्वेत ऑडीटर क्लास वन अधिकारी होते . दोघांचे एकमेकांमधील नाते प्रेमाचे , परस्परांची काळजी घेणारे असे आहे . त्यांच्या दोन मुलांपैकी थोरला दिनू इंजिनिअर , अमेरिकेत गेली आठ वर्षे वास्तव्याला आहे . तर दुसरा नंदू भारतीय वायूदलात पायलट आहे . त्याचे पोस्टींग काश्मिरला झाले आहे . आपले दोन्ही मुलगे आपल्या जवळ राहत नाहीत याच दुःखात नाना नानी संपूर्ण नाटकात वावरताना दिसतात . आपल्या मुलांची वेळेवारी लग्ने लागावीत , त्यांच्या मुलाबाळांनी घराचे गोकूळ व्हावे , मुला - सुनांनी आपली म्हातारपणी सेवा करावी आपण त्यांचे कोडकौतुक करावे , विशेष म्हणजे सगळी माणसे आपल्या बरोबर राहावीत आणि अशा प्रकारे आयुष्य व्यतीत करताना समाधानाने मृत्यू यावा ही नाना नानींची , कुठल्याही आईवडिलांची असते तशी माफक अपेक्षा . पण ती शेवटपर्यंत पूर्ण होत नाही . आपल्या या पारंपरिक स्वप्नासाठी नाना नानी जीवाच्या आकांताने प्रयत्न करीत राहतात पण ते सत्यात उतरत नाही . परिणामी"
        ],
        "bounding_box": [
          {
            "x": 7,
            "y": 6
          },
          {
            "x": 1127,
            "y": 7
          },
          {
            "x": 1126,
            "y": 825
          },
          {
            "x": 6,
            "y": 824
          }
        ],
        "confidence": 0.9667077
      }
    ]
  }
}