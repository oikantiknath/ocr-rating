{
  "page_number": 458,
  "ocr_output": {
    "blocks": [
      {
        "block_text": "अशा रीतीने अतींद्रिय जगाशी विश्वमनाशी - केव्हाही संबंध जुळवू शकणाऱ्या र . के . तेंडुलकरांसारख्या सिद्ध पुरुषाला त्या विश्वमनाने त्यांच्या संकटाच्या वेळी मदतीला धावून यावे व त्यांना त्यातून निभावून न्यावे यात काहीच आश्चर्य नाही . येथे दुसरा एक प्रश्न वाचकांच्या मनात निर्माण होणे शक्य आहे . तो म्हणजे , हवेतून कोणतीही वस्तू काढू शकणारे र . के . ट्रान्झिस्टर हरवल्यानंतर तसलाच ट्रान्झिस्टर हवेतून काढून गोविंदरावांना तो देऊ शकले नसते काय ? हा प्रश्न अतींद्रिय विश्वाचा नियम माहीत नसल्याचे द्योतक आहे . अतींद्रिय विश्व नैतिक नियमांनी बांधले गेले आहे . त्यात ' परमेश्वर ' ही हस्तक्षेप करू शकत नाही . नैतिकतेच्या या नियमानुसार ट्रान्झिस्टर ही उपभोग्य वस्तू असल्याने ती माणसाचे नैतिक वा आध्यात्मिकदृष्ट्या कसलेही भले वा कल्याण करीत नाही . ती वस्तू सिद्ध पुरुषाला हवेतून निर्माणही करता येईल . पण तो सिद्धीचा नैतिक वा आध्यात्मिक दुरुपयोग होईल आणि त्याची त्याला किंमत द्यावी लागेल . दुसरे असे की , एखादी वस्तृ हरवणे हा गाफीलपणा वा निष्काळजीपणा आहे आणि त्याची किंमत अधिक काळजीने वा दक्षतेनेच द्यावी लागते , सिद्धीने नाही ; आणि र . के . नी आपल्या सिद्धीचा कधी दुरुपयोग केला नाही . त्यामुळे विश्वमनाला त्यांचे हे ऋण ट्रान्झिस्टर परत करून फेडावे लागले ! विश्वाचा हा नियमच आहे की , तुम्ही त्यांच्याशी जसे वागाल तसे ते तुमच्याशी वागते . ये यथा मां प्रपद्यन्ते तांस्तथैव भजाम्यहम् । ( गीता ४.११ ) या नियमाचा प्रत्यय खुद्द र . के . तेंडुलकरनाच पुन्हा एकदा आला . ती घटना येथे सांगणे आवश्यक आहे .",
        "lines": [
          "अशा रीतीने अतींद्रिय जगाशी विश्वमनाशी - केव्हाही संबंध जुळवू शकणाऱ्या र . के . तेंडुलकरांसारख्या सिद्ध पुरुषाला त्या विश्वमनाने त्यांच्या संकटाच्या वेळी मदतीला धावून यावे व त्यांना त्यातून निभावून न्यावे यात काहीच आश्चर्य नाही . येथे दुसरा एक प्रश्न वाचकांच्या मनात निर्माण होणे शक्य आहे . तो म्हणजे , हवेतून कोणतीही वस्तू काढू शकणारे र . के . ट्रान्झिस्टर हरवल्यानंतर तसलाच ट्रान्झिस्टर हवेतून काढून गोविंदरावांना तो देऊ शकले नसते काय ? हा प्रश्न अतींद्रिय विश्वाचा नियम माहीत नसल्याचे द्योतक आहे . अतींद्रिय विश्व नैतिक नियमांनी बांधले गेले आहे . त्यात ' परमेश्वर ' ही हस्तक्षेप करू शकत नाही . नैतिकतेच्या या नियमानुसार ट्रान्झिस्टर ही उपभोग्य वस्तू असल्याने ती माणसाचे नैतिक वा आध्यात्मिकदृष्ट्या कसलेही भले वा कल्याण करीत नाही . ती वस्तू सिद्ध पुरुषाला हवेतून निर्माणही करता येईल . पण तो सिद्धीचा नैतिक वा आध्यात्मिक दुरुपयोग होईल आणि त्याची त्याला किंमत द्यावी लागेल . दुसरे असे की , एखादी वस्तृ हरवणे हा गाफीलपणा वा निष्काळजीपणा आहे आणि त्याची किंमत अधिक काळजीने वा दक्षतेनेच द्यावी लागते , सिद्धीने नाही ; आणि र . के . नी आपल्या सिद्धीचा कधी दुरुपयोग केला नाही . त्यामुळे विश्वमनाला त्यांचे हे ऋण ट्रान्झिस्टर परत करून फेडावे लागले ! विश्वाचा हा नियमच आहे की , तुम्ही त्यांच्याशी जसे वागाल तसे ते तुमच्याशी वागते . ये यथा मां प्रपद्यन्ते तांस्तथैव भजाम्यहम् । ( गीता ४.११ ) या नियमाचा प्रत्यय खुद्द र . के . तेंडुलकरनाच पुन्हा एकदा आला . ती घटना येथे सांगणे आवश्यक आहे ."
        ],
        "bounding_box": [
          {
            "x": 11
          },
          {
            "x": 1097,
            "y": 7
          },
          {
            "x": 1087,
            "y": 1062
          },
          {
            "x": 1,
            "y": 1056
          }
        ],
        "confidence": 0.9519871
      }
    ]
  }
}