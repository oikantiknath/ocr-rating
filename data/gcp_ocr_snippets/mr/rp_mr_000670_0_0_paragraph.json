{
  "page_number": 670,
  "ocr_output": {
    "blocks": [
      {
        "block_text": "ही जाणीव होण्यासाठी माणसाने समाजाचे , स्वतःच्या मनाचे आणि जगण्याचे अत्यंत तटस्थपणे , दूरस्थ वृत्तीने चिंतन करणे आवश्यक आहे . पण माणूस जेव्हा या व्यवस्थेचा एक भाग बनून प्रवाहपतितासारखे जीवन जगत असतो तोवर हे साध्य होत नाही . ज्यावेळी अलिप्तता येते तेव्हाच जगण्यातला फोलपणा दृष्टीस येतो आणि निरर्थकतेच्या कटू सत्याची जाणीव होते . हा अलिप्तपणा आणण्यासाठी आळेकरांनी नायकस्थानी भाऊरावांच्या मृतात्म्याची योजना करून त्यांना जड समाजापासून बाजूला काढले आहे . जोवर भाऊराव जिवंत होते तोवर जगण्यातली ही हीनता त्यांना जाणवतही नव्हती कारण ते त्याच समाजाचा एक भाग होते . तेही त्याच प्रकारच्या जगण्याचे अवलंबन करीत होते . पण मृत्यूमुळे या समाजात आणि त्यांच्यात एक अंतर निर्माण झाले आहे . स्वतःच्या देहाला अग्नी मिळण्याची प्रतिक्षा करणारा हा आत्मा या विशिष्ट अंतरावरून आपल्यानंतरच्या समाजाचे , रीतीरूढींचे निरिक्षण करतो आहे . या भूमिकेतून नाटकाची सूत्रे हाती आलेल्या ह्या विदेही नायकाला जाणवलेला जगण्याविषयीचा आशय नाटकात मांडला जातो . आळेकरांनी विलक्षण कल्पकतेने अशा प्रकारचा जिवंत नसलेला , मृतात्म्याच्या स्वरूपात नाटकात वावरणारा नायक उभा केला आहे . या नायकाच्या सोबतीने प्रेक्षकही नकळतपणे तटस्थतेने जगण्याकडे पाहू लागतात . मानवी जीवनातील निरर्थकतेने अस्वस्थ होतात .",
        "lines": [
          "ही जाणीव होण्यासाठी माणसाने समाजाचे , स्वतःच्या मनाचे आणि जगण्याचे अत्यंत तटस्थपणे , दूरस्थ वृत्तीने चिंतन करणे आवश्यक आहे . पण माणूस जेव्हा या व्यवस्थेचा एक भाग बनून प्रवाहपतितासारखे जीवन जगत असतो तोवर हे साध्य होत नाही . ज्यावेळी अलिप्तता येते तेव्हाच जगण्यातला फोलपणा दृष्टीस येतो आणि निरर्थकतेच्या कटू सत्याची जाणीव होते . हा अलिप्तपणा आणण्यासाठी आळेकरांनी नायकस्थानी भाऊरावांच्या मृतात्म्याची योजना करून त्यांना जड समाजापासून बाजूला काढले आहे . जोवर भाऊराव जिवंत होते तोवर जगण्यातली ही हीनता त्यांना जाणवतही नव्हती कारण ते त्याच समाजाचा एक भाग होते . तेही त्याच प्रकारच्या जगण्याचे अवलंबन करीत होते . पण मृत्यूमुळे या समाजात आणि त्यांच्यात एक अंतर निर्माण झाले आहे . स्वतःच्या देहाला अग्नी मिळण्याची प्रतिक्षा करणारा हा आत्मा या विशिष्ट अंतरावरून आपल्यानंतरच्या समाजाचे , रीतीरूढींचे निरिक्षण करतो आहे . या भूमिकेतून नाटकाची सूत्रे हाती आलेल्या ह्या विदेही नायकाला जाणवलेला जगण्याविषयीचा आशय नाटकात मांडला जातो . आळेकरांनी विलक्षण कल्पकतेने अशा प्रकारचा जिवंत नसलेला , मृतात्म्याच्या स्वरूपात नाटकात वावरणारा नायक उभा केला आहे . या नायकाच्या सोबतीने प्रेक्षकही नकळतपणे तटस्थतेने जगण्याकडे पाहू लागतात . मानवी जीवनातील निरर्थकतेने अस्वस्थ होतात ."
        ],
        "bounding_box": [
          {
            "x": 6,
            "y": 10
          },
          {
            "x": 1127,
            "y": 10
          },
          {
            "x": 1127,
            "y": 778
          },
          {
            "x": 6,
            "y": 778
          }
        ],
        "confidence": 0.96397895
      }
    ]
  }
}