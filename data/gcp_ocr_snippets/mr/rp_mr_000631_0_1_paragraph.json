{
  "page_number": 631,
  "ocr_output": {
    "blocks": [
      {
        "block_text": "नाटकाच्या दुसऱ्या अंकात संजय , नीला आणि कांचन या तिघांमध्ये घडणाऱ्या घडामोडी पुन्हा माणसातल्या स्वार्थी , दुष्टवृत्तीचे दर्शन घडवतात . सिनेमात नऊवारी नेसून तुळशी वृंदावनाला प्रदक्षिणा घालणाऱ्या पतिव्रता वहिनीची भूमिका करणारी कांचन वास्तवात चारित्र्यशून्य असली तरी तिच्याही मनात संसाराचे स्वप्न आहे . हे स्वप्न साकारण्यासाठी ती पैसा , शरीर यांचे अमिष दाखवून संजयला नीलापासून तोडते . आणि संजयही नीलाचा अव्हेर करून कांचन सोबत तिथून निघून गेल्यानंतर नीलाची आत्महत्या झरोक्यातून गंगाधर पाहतो आहे . चोरून शृंगार पाहण्याहून एखादयाची आत्महत्या चोरून पाहण्यातला मजा काही और असतो असे तो म्हणतो . तेव्हा प्रकट गंगाधरचे क्रौर्य दिसते . सैतानी वृत्ती दिसते . ते अनुभवणारा अप्रकट गंगाधर म्हणतो . “ तू माझ्यातच वाढत होतास आजपर्यंत ? केवढा भयानक वाढला आहेस तू ? ” प्रकट गंगाधर मात्र नीलाच्या आत्महत्येतील पाशवी आनंद लूटत राहतो . अप्रकट गंगाधरची तिला वाचवण्याची विनंती धुडकावून लावत तो बळी पाहत राहतो . प्रकट गंगाधरचे हे सैतानी रूप पाहिलेला अप्रकट गंगाधर मात्र नाटकाच्या शेवटी त्याला नष्ट करण्याचा निर्णय घेतो . “ ..आज पुन्हा एकदा हजारो वर्षांनंतर सैतानाचा वध करायचा आहे . इथं मरणारा आणि मारणारा एकच आहे .... मी कुणी सामान्य असामी आज माझ्यातले हजारो वर्षांचे संस्कार जागृत करतोय . ते सामर्थ्य घेऊन आज उभा राहतोय . माझ्यातल्या सैतानाला शिक्षा सुनावतोय , नीलू -- ' गंगाधर , तू दोषी आहेस . गुन्हेगार आहेस ! ” ६६",
        "lines": [
          "नाटकाच्या दुसऱ्या अंकात संजय , नीला आणि कांचन या तिघांमध्ये घडणाऱ्या घडामोडी पुन्हा माणसातल्या स्वार्थी , दुष्टवृत्तीचे दर्शन घडवतात . सिनेमात नऊवारी नेसून तुळशी वृंदावनाला प्रदक्षिणा घालणाऱ्या पतिव्रता वहिनीची भूमिका करणारी कांचन वास्तवात चारित्र्यशून्य असली तरी तिच्याही मनात संसाराचे स्वप्न आहे . हे स्वप्न साकारण्यासाठी ती पैसा , शरीर यांचे अमिष दाखवून संजयला नीलापासून तोडते . आणि संजयही नीलाचा अव्हेर करून कांचन सोबत तिथून निघून गेल्यानंतर नीलाची आत्महत्या झरोक्यातून गंगाधर पाहतो आहे . चोरून शृंगार पाहण्याहून एखादयाची आत्महत्या चोरून पाहण्यातला मजा काही और असतो असे तो म्हणतो . तेव्हा प्रकट गंगाधरचे क्रौर्य दिसते . सैतानी वृत्ती दिसते . ते अनुभवणारा अप्रकट गंगाधर म्हणतो . “ तू माझ्यातच वाढत होतास आजपर्यंत ? केवढा भयानक वाढला आहेस तू ? ” प्रकट गंगाधर मात्र नीलाच्या आत्महत्येतील पाशवी आनंद लूटत राहतो . अप्रकट गंगाधरची तिला वाचवण्याची विनंती धुडकावून लावत तो बळी पाहत राहतो . प्रकट गंगाधरचे हे सैतानी रूप पाहिलेला अप्रकट गंगाधर मात्र नाटकाच्या शेवटी त्याला नष्ट करण्याचा निर्णय घेतो . “ ..आज पुन्हा एकदा हजारो वर्षांनंतर सैतानाचा वध करायचा आहे . इथं मरणारा आणि मारणारा एकच आहे .... मी कुणी सामान्य असामी आज माझ्यातले हजारो वर्षांचे संस्कार जागृत करतोय . ते सामर्थ्य घेऊन आज उभा राहतोय . माझ्यातल्या सैतानाला शिक्षा सुनावतोय , नीलू -- ' गंगाधर , तू दोषी आहेस . गुन्हेगार आहेस ! ” ६६"
        ],
        "bounding_box": [
          {
            "x": 6,
            "y": 13
          },
          {
            "x": 1128,
            "y": 8
          },
          {
            "x": 1131,
            "y": 876
          },
          {
            "x": 9,
            "y": 881
          }
        ],
        "confidence": 0.95761305
      }
    ]
  }
}