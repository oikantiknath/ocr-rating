{
  "page_number": 721,
  "ocr_output": {
    "blocks": [
      {
        "block_text": "अप्पांच्या अहंकाराला पोषक वातावरण मिळाले ते कावेरीमुळे . भारतीय परंपरेतील पतीसेवा करणाऱ्या , पतीच्या सुखात आपले सुख मानणाऱ्या , आर्य पतिपरायण अशा पत्नीची प्रतिमा म्हणजे कावेरी आहे . साठीत शिरल्यावर सुद्धा नाटकाचा प्रयोग झाला की , मीठ मोहऱ्यांनी अप्पांची दृष्ट काढणारी , नाटक संपल्यावर पहाटेपर्यंत जेवणासाठी वाट पाहणारी कावेरी संपूर्ण आयुष्य अप्पांसाठीच जगली आहे . कावेरीबरोबरच्या सहजीवनाबद्दल ते म्हणतात , “ .. सरकार तुम्ही मला पन्नास वर्षे साथ दिलीत . भागीदारी केलीत , पण गोष्टीतील पहारेकऱ्याप्रमाणे मला मिळालेल्या नजराण्यात तुम्ही अर्धा हिस्सा कधी मागितला नाही . हिस्सा नेहमी हट्टाने मागितलात तो फक्त फटके खाण्यामध्ये . असेल ते शिजवलंत . मिळेल ते पांघरलंत , शेकोटीत घातलेल्या ढलपीचे जीणं तुम्ही स्वीकारलंत , दुसऱ्यासाठी जळण्याचं आणि तेही हसून खेळून जळण्याचं . हवं , नको हे शब्द कधी तुमच्या तोंडून बाहेर पडले नाहीत . १६ अप्पांची मुलंही आज्ञाधारक , आल्या गेल्या नमस्कार करणारी , वडिलांबद्दल अपार आदर बाळगणारी अशीच असलेली आठवणींच्या दृश्यामधे दिसतात . अप्पांचा अहंकार जोपासणारे असे हे पुरुषप्रधान व्यवस्थेतील कौटुंबिक वातावरण आहे . या वातावरणामुळे आपल्या मुलामाणसांवर प्रेम करणाऱ्या अप्पांचा स्वभाव स्वतःला केंद्रस्थानी ठेवून जगण्याचा बनला आहे .",
        "lines": [
          "अप्पांच्या अहंकाराला पोषक वातावरण मिळाले ते कावेरीमुळे . भारतीय परंपरेतील पतीसेवा करणाऱ्या , पतीच्या सुखात आपले सुख मानणाऱ्या , आर्य पतिपरायण अशा पत्नीची प्रतिमा म्हणजे कावेरी आहे . साठीत शिरल्यावर सुद्धा नाटकाचा प्रयोग झाला की , मीठ मोहऱ्यांनी अप्पांची दृष्ट काढणारी , नाटक संपल्यावर पहाटेपर्यंत जेवणासाठी वाट पाहणारी कावेरी संपूर्ण आयुष्य अप्पांसाठीच जगली आहे . कावेरीबरोबरच्या सहजीवनाबद्दल ते म्हणतात , “ .. सरकार तुम्ही मला पन्नास वर्षे साथ दिलीत . भागीदारी केलीत , पण गोष्टीतील पहारेकऱ्याप्रमाणे मला मिळालेल्या नजराण्यात तुम्ही अर्धा हिस्सा कधी मागितला नाही . हिस्सा नेहमी हट्टाने मागितलात तो फक्त फटके खाण्यामध्ये . असेल ते शिजवलंत . मिळेल ते पांघरलंत , शेकोटीत घातलेल्या ढलपीचे जीणं तुम्ही स्वीकारलंत , दुसऱ्यासाठी जळण्याचं आणि तेही हसून खेळून जळण्याचं . हवं , नको हे शब्द कधी तुमच्या तोंडून बाहेर पडले नाहीत . १६ अप्पांची मुलंही आज्ञाधारक , आल्या गेल्या नमस्कार करणारी , वडिलांबद्दल अपार आदर बाळगणारी अशीच असलेली आठवणींच्या दृश्यामधे दिसतात . अप्पांचा अहंकार जोपासणारे असे हे पुरुषप्रधान व्यवस्थेतील कौटुंबिक वातावरण आहे . या वातावरणामुळे आपल्या मुलामाणसांवर प्रेम करणाऱ्या अप्पांचा स्वभाव स्वतःला केंद्रस्थानी ठेवून जगण्याचा बनला आहे ."
        ],
        "bounding_box": [
          {
            "x": 5,
            "y": 4
          },
          {
            "x": 1126,
            "y": 3
          },
          {
            "x": 1127,
            "y": 765
          },
          {
            "x": 6,
            "y": 766
          }
        ],
        "confidence": 0.96651256
      }
    ]
  }
}