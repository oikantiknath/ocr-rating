{
  "page_number": 829,
  "ocr_output": {
    "blocks": [
      {
        "block_text": "कविता , कथा , कादंबरी , नाटक या कल्पित साहित्यप्रकाराबरोबरच आत्मचरित्र या वास्तवाधिष्ठित , कल्पित नसलेल्या साहित्यप्रकाराचे लेखन होण्यास प्रारंभ झाला . कल्पित साहित्यप्रकार व कल्पित नसलेले साहित्यप्रकार यांच्या लेखनाच्या प्रेरणा भिन्न असतात . व्यक्ती आणि समाज यांच्यातील ताण हा दोन्ही साहित्यप्रकारांचा प्रेरणास्त्रोत असला तरी आत्मचरित्राच्या बाबतीत ' व्यक्ती ' ही संकल्पना खूप महत्वाची आहे . इंग्रजी अंमलानंतर महाराष्ट्रातील मध्ययुगीन परिस्थितीचा अंत झाला . सरंजामशाहीचा विनाश होऊन मुक्त भांडवलशाही अर्थव्यवस्थेचा उदय झाल्यामुळे भारतीय मराठी समाजात नवे व्यक्ती - व्यक्ती , व्यक्ती समाज संबंध निर्माण झाले . इंग्रज पूर्व भारतीय मराठी समाजात समूहप्रधानता , समूहांकितता यांना प्राधान्य होते . इथे भारतीय मराठी समाज ही संज्ञा एकात्म , सरळ नाही . त्यातील जात , वर्ण वास्तवाचे , प्रदेशाचे , भान ठेवावे लागते . अशा मराठी समाजात इंग्रजांनी रूजविलेल्या आधुनिक भांडवलशाहीमुळे ' नवे उत्पादन संबंध ' निर्माण होऊन सामाजिक , सांस्कृतिक संरचनांच्या अभिसरणास चालना मिळाली . व्यक्तीचा विचार मध्ययुगात कुठल्या तरी जात , भाषा , वर्ण , प्रदेश अशा समष्टीच्या स्वरूपात केला जात असे . इंग्रजी अंमलानंतर त्यांनी आणलेल्या भांडवलशाही अर्थव्यवस्थेमुळे व इतर शैक्षणिक , बौद्धिक , उपक्रमशीलतेमुळे ' व्यक्ती ' समष्टीपासून मुक्त झाली . व्यक्तीची स्वतंत्रता , प्रतिष्ठा , दर्जा , आत्मसन्मान या गोष्टींचे व्यक्तीला भान आले . स्वत : च्या व्यक्तिमत्वाचा शोध घेणे . आपल्या व्यक्तिमत्वाला आकार देणे या गोष्टी करू पाहणारा माणूस स्वत : संबंधी ‘ व्यक्ती ’ म्हणून स्वतंत्रपणे स्वतः विषयी विचार , संकल्पन , कृती करतो . इंग्रजपूर्वकाळात भारतात व्यक्तीपेक्षा समूहाला सामूहिकतेला , आध्यात्मिकता आणि पारलौकिकतेला , सरंजामशाही दृष्टिकोणाला महत्व होते . समाज जीवनात धर्म , ईश्वर , कर्मविपाक सिद्धान्त , त्या अनुषंगाने असलेले कर्मकांड यांना प्राधान्य होते . भारतीय दर्शनात कर्माचे ' कर्तेपण ' व्यक्तीकडे नसून ते ' ईश्वरा'कडे आहे . व्यक्ती जे कर्म करते त्याचे कर्तेपण ईश्वराला अर्पण केले जाते . व्यक्तीने कर्माच्या फलाची अपेक्षा करायची नाही . ते ईश्वराला अर्पण केल्याने त्याचे कर्तेपण व जबाबदारी ' व्यक्ती ' ची राहात नाही . समाजजीवनावरही या ‘ पारलौकिक ' दृष्टिचे प्रभुत्व होते . इंग्रजांनी इथे निर्माण केलेल्या नव्या जीवन विषयक दृष्टिकोणामुळे भारतीय जीवनात ऐहिकतावाद , व्यक्तिवाद यांना प्राधान्य आले . व्यक्तीच्या ‘ स्व'चा संकोच करणाऱ्या संस्थांचा नाश झाल्यामुळे भारतीय ' व्यक्ती ' ' स्व'तंत्र होण्यास मदत झाली . त्यामुळे व्यक्तिनिष्ठ व आत्मनिष्ठ अशा साहित्यप्रकाराचा उदय झाला . सतराव्या शतकात देव - दानव , राजे - रजवाडे , असामान्य वीरपुरुषांकडून साहित्याचा प्रवाह सामान्य माणसांकडे वळायला प्रारंभ झाला .",
        "lines": [
          "कविता , कथा , कादंबरी , नाटक या कल्पित साहित्यप्रकाराबरोबरच आत्मचरित्र या वास्तवाधिष्ठित , कल्पित नसलेल्या साहित्यप्रकाराचे लेखन होण्यास प्रारंभ झाला . कल्पित साहित्यप्रकार व कल्पित नसलेले साहित्यप्रकार यांच्या लेखनाच्या प्रेरणा भिन्न असतात . व्यक्ती आणि समाज यांच्यातील ताण हा दोन्ही साहित्यप्रकारांचा प्रेरणास्त्रोत असला तरी आत्मचरित्राच्या बाबतीत ' व्यक्ती ' ही संकल्पना खूप महत्वाची आहे . इंग्रजी अंमलानंतर महाराष्ट्रातील मध्ययुगीन परिस्थितीचा अंत झाला . सरंजामशाहीचा विनाश होऊन मुक्त भांडवलशाही अर्थव्यवस्थेचा उदय झाल्यामुळे भारतीय मराठी समाजात नवे व्यक्ती - व्यक्ती , व्यक्ती समाज संबंध निर्माण झाले . इंग्रज पूर्व भारतीय मराठी समाजात समूहप्रधानता , समूहांकितता यांना प्राधान्य होते . इथे भारतीय मराठी समाज ही संज्ञा एकात्म , सरळ नाही . त्यातील जात , वर्ण वास्तवाचे , प्रदेशाचे , भान ठेवावे लागते . अशा मराठी समाजात इंग्रजांनी रूजविलेल्या आधुनिक भांडवलशाहीमुळे ' नवे उत्पादन संबंध ' निर्माण होऊन सामाजिक , सांस्कृतिक संरचनांच्या अभिसरणास चालना मिळाली . व्यक्तीचा विचार मध्ययुगात कुठल्या तरी जात , भाषा , वर्ण , प्रदेश अशा समष्टीच्या स्वरूपात केला जात असे . इंग्रजी अंमलानंतर त्यांनी आणलेल्या भांडवलशाही अर्थव्यवस्थेमुळे व इतर शैक्षणिक , बौद्धिक , उपक्रमशीलतेमुळे ' व्यक्ती ' समष्टीपासून मुक्त झाली . व्यक्तीची स्वतंत्रता , प्रतिष्ठा , दर्जा , आत्मसन्मान या गोष्टींचे व्यक्तीला भान आले . स्वत : च्या व्यक्तिमत्वाचा शोध घेणे . आपल्या व्यक्तिमत्वाला आकार देणे या गोष्टी करू पाहणारा माणूस स्वत : संबंधी ‘ व्यक्ती ’ म्हणून स्वतंत्रपणे स्वतः विषयी विचार , संकल्पन , कृती करतो . इंग्रजपूर्वकाळात भारतात व्यक्तीपेक्षा समूहाला सामूहिकतेला , आध्यात्मिकता आणि पारलौकिकतेला , सरंजामशाही दृष्टिकोणाला महत्व होते . समाज जीवनात धर्म , ईश्वर , कर्मविपाक सिद्धान्त , त्या अनुषंगाने असलेले कर्मकांड यांना प्राधान्य होते . भारतीय दर्शनात कर्माचे ' कर्तेपण ' व्यक्तीकडे नसून ते ' ईश्वरा'कडे आहे . व्यक्ती जे कर्म करते त्याचे कर्तेपण ईश्वराला अर्पण केले जाते . व्यक्तीने कर्माच्या फलाची अपेक्षा करायची नाही . ते ईश्वराला अर्पण केल्याने त्याचे कर्तेपण व जबाबदारी ' व्यक्ती ' ची राहात नाही . समाजजीवनावरही या ‘ पारलौकिक ' दृष्टिचे प्रभुत्व होते . इंग्रजांनी इथे निर्माण केलेल्या नव्या जीवन विषयक दृष्टिकोणामुळे भारतीय जीवनात ऐहिकतावाद , व्यक्तिवाद यांना प्राधान्य आले . व्यक्तीच्या ‘ स्व'चा संकोच करणाऱ्या संस्थांचा नाश झाल्यामुळे भारतीय ' व्यक्ती ' ' स्व'तंत्र होण्यास मदत झाली . त्यामुळे व्यक्तिनिष्ठ व आत्मनिष्ठ अशा साहित्यप्रकाराचा उदय झाला . सतराव्या शतकात देव - दानव , राजे - रजवाडे , असामान्य वीरपुरुषांकडून साहित्याचा प्रवाह सामान्य माणसांकडे वळायला प्रारंभ झाला ."
        ],
        "bounding_box": [
          {
            "x": 10,
            "y": 3
          },
          {
            "x": 1137,
            "y": 3
          },
          {
            "x": 1136,
            "y": 1434
          },
          {
            "x": 9,
            "y": 1434
          }
        ],
        "confidence": 0.9582415
      }
    ]
  }
}