{
  "page_number": 6,
  "ocr_output": {
    "blocks": [
      {
        "block_text": "याच कालखंडात पाश्चात्य नाटकांची भाषांतरे किंवा रूपांतरे मराठीत प्रयोगरूपाने रंगभूमीवर आणण्यात सुशिक्षितांनी पुढाकार घेतला होता . महाविद्यालयीन नाटकांतून त्यांनी कामे केली असल्यामुळे त्यांना रंगभूमीचा थोडा बहुत तरी अनुभव होता . महाविद्यालयीन नाटकांमध्ये फारशी सजावट किंवा वेशभूषा लागत नव्हती . त्याचप्रमाणे विशिष्ट स्टेजचीही आवश्यकता नव्हती . या महाविद्यालयीन नाटकांनीच हौशी रंगभूमीचा पाया घातला असे म्हणता येईल . कारण , नाट्यप्रयोगाचे आधुनिक तंत्रविज्ञान त्यांनी अभ्यासिले होते . नाटकांचे विषय केवळ पौराणिक योद्धे किंवा राजे यांच्या संबंधीचे नव्हते . नाटक म्हणजे नाच व गाणी यांची जुगलबंदी नव्हती . आतापर्यंत रंगभूमीवर केली जाणारी नाटके संहितारूपाने छापली जात नव्हती , पण आता ती छापून प्रसिद्ध होऊ लागली . या हौशी रंगभूमीचा जन्म झाल्यावर तिच्यामुळेच छापील नाटकांचा जमाना सुरू झाला . त्यातूनच हळुहळु प्रायोगिक रंगभूमीला आकार प्राप्त होऊ लागला . प्रायोगिक ह्या संकल्पनेचा अधिक तपशीलवार विचार येथे आवश्यक ठरतो .",
        "lines": [
          "याच कालखंडात पाश्चात्य नाटकांची भाषांतरे किंवा रूपांतरे मराठीत प्रयोगरूपाने रंगभूमीवर आणण्यात सुशिक्षितांनी पुढाकार घेतला होता . महाविद्यालयीन नाटकांतून त्यांनी कामे केली असल्यामुळे त्यांना रंगभूमीचा थोडा बहुत तरी अनुभव होता . महाविद्यालयीन नाटकांमध्ये फारशी सजावट किंवा वेशभूषा लागत नव्हती . त्याचप्रमाणे विशिष्ट स्टेजचीही आवश्यकता नव्हती . या महाविद्यालयीन नाटकांनीच हौशी रंगभूमीचा पाया घातला असे म्हणता येईल . कारण , नाट्यप्रयोगाचे आधुनिक तंत्रविज्ञान त्यांनी अभ्यासिले होते . नाटकांचे विषय केवळ पौराणिक योद्धे किंवा राजे यांच्या संबंधीचे नव्हते . नाटक म्हणजे नाच व गाणी यांची जुगलबंदी नव्हती . आतापर्यंत रंगभूमीवर केली जाणारी नाटके संहितारूपाने छापली जात नव्हती , पण आता ती छापून प्रसिद्ध होऊ लागली . या हौशी रंगभूमीचा जन्म झाल्यावर तिच्यामुळेच छापील नाटकांचा जमाना सुरू झाला . त्यातूनच हळुहळु प्रायोगिक रंगभूमीला आकार प्राप्त होऊ लागला . प्रायोगिक ह्या संकल्पनेचा अधिक तपशीलवार विचार येथे आवश्यक ठरतो ."
        ],
        "bounding_box": [
          {
            "y": 10
          },
          {
            "x": 1178,
            "y": 6
          },
          {
            "x": 1178,
            "y": 661
          },
          {
            "x": 1,
            "y": 665
          }
        ],
        "confidence": 0.95166856
      }
    ]
  }
}