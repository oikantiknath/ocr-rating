{
  "page_number": 723,
  "ocr_output": {
    "blocks": [
      {
        "block_text": "केळकरांना अप्पा म्हणाले होते , “ शेक्सपिअर नाटककार नाही , नुसता सैतान आहे दुःखांची लागवड करणारा . वासुदेवराव केळकर फक्त हसले होते . म्हणाले , ' समजेल ... ' अप्पा म्हणतात , “ ... पुढे मला समजलंही . लिअरचं काम करताना अनेक म्हाताऱ्यांचे चेहरे , भकास चेहरे मला दिसायचे . ते रडत नव्हते . रडायची ती तरणीताठी मंडळी पण हे म्हातारे नुसते जागच्या जागी फुटत होते . वरवंट्याखाली घातल्याप्रमाणे ; आणि त्या फुटक्या नजरेतून बाहेर पडणारी भयाची जळमटं स्टेजवर येऊन माझ्या शरीरात शिरायचा प्रयत्न करीत होती . मी हजारांत शिरत होतो आणि हजार माझ्यात शिरत होते . ” २१",
        "lines": [
          "केळकरांना अप्पा म्हणाले होते , “ शेक्सपिअर नाटककार नाही , नुसता सैतान आहे दुःखांची लागवड करणारा . वासुदेवराव केळकर फक्त हसले होते . म्हणाले , ' समजेल ... ' अप्पा म्हणतात , “ ... पुढे मला समजलंही . लिअरचं काम करताना अनेक म्हाताऱ्यांचे चेहरे , भकास चेहरे मला दिसायचे . ते रडत नव्हते . रडायची ती तरणीताठी मंडळी पण हे म्हातारे नुसते जागच्या जागी फुटत होते . वरवंट्याखाली घातल्याप्रमाणे ; आणि त्या फुटक्या नजरेतून बाहेर पडणारी भयाची जळमटं स्टेजवर येऊन माझ्या शरीरात शिरायचा प्रयत्न करीत होती . मी हजारांत शिरत होतो आणि हजार माझ्यात शिरत होते . ” २१"
        ],
        "bounding_box": [
          {
            "y": 6
          },
          {
            "x": 1130,
            "y": 4
          },
          {
            "x": 1131,
            "y": 378
          },
          {
            "x": 1,
            "y": 380
          }
        ],
        "confidence": 0.9614474
      }
    ]
  }
}