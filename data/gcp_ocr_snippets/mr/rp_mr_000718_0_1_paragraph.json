{
  "page_number": 718,
  "ocr_output": {
    "blocks": [
      {
        "block_text": "या नाटकातील प्रमुख पात्र म्हणजे नटसम्राट गणपतराव बेलवलकर . त्याशिवाय त्यांची पत्नी कावेरी , मुलगा नंदन , सून शारदा , मुलगी नलू , जावई सुधाकर , नात सुहासिनी ही पात्रे आहेत . राजा , विठोबादी नोकरचाकर , कळवणकर दांपत्य ही पात्रे सुद्धा लहानसहान प्रसंगानिमित्ताने नाटकात येतात . संपूर्ण नाटक केंद्रित होते ते गणपतराव बेलवलकर उर्फ अप्पा या नायकपात्रावर . कलेच्या क्षेत्रातील एक उत्तुंग व्यक्तिमत्त्व मात्र व्यवहारात इतरांशी तडजोड करण्यात अपयशी ठरलेला कुटुंबप्रमुख , वृद्ध बाप अशी दोन रूपे या नायकाच्या स्वरूपात आपल्याला दिसतात . ‘ नटसम्राट ' ही आधुनिक काळातील शोकान्तिका आहे . ' वर्तमान युग हे शोकान्तिकांच्या अंताचे युग आहे . ' असे विख्यात समीक्षक जॉर्ज स्टायसन यांचे मत आहे . परंतु जोवर मानवी दुःख आहे तोवर शोकान्तिकेचा अंत होऊ शकत नाही . काळाच्या बदलानुसार शोकात्म कारणे बदलली . नायकस्थानी असलेल्या माणसांचे सामाजिक स्तर बदलले , स्वभाव बदलला पण अंतिमतः शोकात्म भाव तोच आहे . त्यामुळे आधुनिक काळात शोकात्मिकेचे केवळ स्वरूप बदललेले दिसते . या संदर्भात मकरंद साठे म्हणतात , “ आपल्याकडेही पाहिलं तर ट्रेजेडी मृत झालेली नसेल पण तिचे स्वरूप मात्र पालटलेले आहे हे लक्षात घेणे महत्त्वाचं . महत्त्वाचा बदल म्हणजे ती आता सामान्य माणसाची झाली आहे . सामाजिक दृष्ट्या हे महत्त्वाचं . आधुनिकतेच्या उदयापासून ' ट्रेजेडी ' मध्ये आढळणारी भावना जरी कायम असली तरी आता ती ग्रीक शोकांतिकेच्यापेक्षा वेगळी झालेली आहे . आनंद , सुख , आदर , त्याग यांच्याही कल्पना औदयोगीकीकृत समाजात , भांडवलशाहीत बदलल्या आहेत . आता या सर्वांचे मोल पैशात मोजायचे असते . साहजिकच असं झाल्यामुळे प्राचीन किंवा मध्ययुगीन कालखंडाच्या तुलनेने आपल्या युगात आता महाकाय किंवा उत्तुंग माणसं कमी आढळतात . राजपूत्र , राजे वगैरे महामानव तर गायबच झाले आहेत . आता सर्वच माणसं सामान्य , समान . ज्यांच सुखदुःख पैशाशी बांधलेलं आहे अशी . परंपरागत शोकांतिकेत जी भव्यता व्यक्तिमत्त्वाची , नातेसंबंधाचीही आणि भावभावनांचीही अभिप्रेत असते . ती लहानसहान माणसांबाबत वास्तविक वाटावी कशी ? त्यामुळे शोकांतिका हा साहित्यप्रकार",
        "lines": [
          "या नाटकातील प्रमुख पात्र म्हणजे नटसम्राट गणपतराव बेलवलकर . त्याशिवाय त्यांची पत्नी कावेरी , मुलगा नंदन , सून शारदा , मुलगी नलू , जावई सुधाकर , नात सुहासिनी ही पात्रे आहेत . राजा , विठोबादी नोकरचाकर , कळवणकर दांपत्य ही पात्रे सुद्धा लहानसहान प्रसंगानिमित्ताने नाटकात येतात . संपूर्ण नाटक केंद्रित होते ते गणपतराव बेलवलकर उर्फ अप्पा या नायकपात्रावर . कलेच्या क्षेत्रातील एक उत्तुंग व्यक्तिमत्त्व मात्र व्यवहारात इतरांशी तडजोड करण्यात अपयशी ठरलेला कुटुंबप्रमुख , वृद्ध बाप अशी दोन रूपे या नायकाच्या स्वरूपात आपल्याला दिसतात . ‘ नटसम्राट ' ही आधुनिक काळातील शोकान्तिका आहे . ' वर्तमान युग हे शोकान्तिकांच्या अंताचे युग आहे . ' असे विख्यात समीक्षक जॉर्ज स्टायसन यांचे मत आहे . परंतु जोवर मानवी दुःख आहे तोवर शोकान्तिकेचा अंत होऊ शकत नाही . काळाच्या बदलानुसार शोकात्म कारणे बदलली . नायकस्थानी असलेल्या माणसांचे सामाजिक स्तर बदलले , स्वभाव बदलला पण अंतिमतः शोकात्म भाव तोच आहे . त्यामुळे आधुनिक काळात शोकात्मिकेचे केवळ स्वरूप बदललेले दिसते . या संदर्भात मकरंद साठे म्हणतात , “ आपल्याकडेही पाहिलं तर ट्रेजेडी मृत झालेली नसेल पण तिचे स्वरूप मात्र पालटलेले आहे हे लक्षात घेणे महत्त्वाचं . महत्त्वाचा बदल म्हणजे ती आता सामान्य माणसाची झाली आहे . सामाजिक दृष्ट्या हे महत्त्वाचं . आधुनिकतेच्या उदयापासून ' ट्रेजेडी ' मध्ये आढळणारी भावना जरी कायम असली तरी आता ती ग्रीक शोकांतिकेच्यापेक्षा वेगळी झालेली आहे . आनंद , सुख , आदर , त्याग यांच्याही कल्पना औदयोगीकीकृत समाजात , भांडवलशाहीत बदलल्या आहेत . आता या सर्वांचे मोल पैशात मोजायचे असते . साहजिकच असं झाल्यामुळे प्राचीन किंवा मध्ययुगीन कालखंडाच्या तुलनेने आपल्या युगात आता महाकाय किंवा उत्तुंग माणसं कमी आढळतात . राजपूत्र , राजे वगैरे महामानव तर गायबच झाले आहेत . आता सर्वच माणसं सामान्य , समान . ज्यांच सुखदुःख पैशाशी बांधलेलं आहे अशी . परंपरागत शोकांतिकेत जी भव्यता व्यक्तिमत्त्वाची , नातेसंबंधाचीही आणि भावभावनांचीही अभिप्रेत असते . ती लहानसहान माणसांबाबत वास्तविक वाटावी कशी ? त्यामुळे शोकांतिका हा साहित्यप्रकार"
        ],
        "bounding_box": [
          {
            "x": 7,
            "y": 2
          },
          {
            "x": 1133,
            "y": 3
          },
          {
            "x": 1133,
            "y": 1215
          },
          {
            "x": 6,
            "y": 1214
          }
        ],
        "confidence": 0.970748
      }
    ]
  }
}