{
  "page_number": 597,
  "ocr_output": {
    "blocks": [
      {
        "block_text": "ಸಾಮಾನ್ಯವಾಗಿ ಬಯಲಾಟದಲ್ಲಿ ಕುಣಿತಕ್ಕೆ ಬಹಳ ಪ್ರಾಧಾನ್ಯತೆ ಇರುತ್ತದೆ . ಪುರುಷ ಪಾತ್ರವೊಂದು ರಂಗದ ಮೇಲೆ ಬಂದೊಡನೆ ಬಹಳ ಹುಮ್ಮಸ್ಸಿನಿಂದ ಕುಣಿಯುತ್ತದೆ . ರಾಕ್ಷಸ ಪಾತ್ರವಾದರಂತೂ ಭಯಂಕರವಾಗಿ ಆರ್ಭಟಿಸಿ ಇಡೀ ರಂಗಸ್ಥಳವೇ ನಡುಗುವಂತೆ ಕುಣಿಯುತ್ತದೆ . ಹಾಗೆ ಕುಣಿದು ಕುಣಿದು ದಣಿವಾದಾಗ ಆ ದಣಿವನ್ನು ನೀಗಿಸಲು ಸ್ವಲ್ಪ ವಿರಾಮ ನೀಡಲೆಂದು ' ಸಖಿ ' ಪಾತ್ರಗಳನ್ನು ನೃತ್ಯಮಾಡಲು ಕಳುಹಿಸುತ್ತಿದ್ದರು . ಇದಕ್ಕಾಗಿ ಸಖಿ ಪಾತ್ರಧಾರಿ ಸುಶ್ರಾವ್ಯವಾಗಿ ಹಾಡುತ್ತಾ ನೃತ್ಯ ಮಾಡಬೇಕಾಗಿತ್ತು . ಇದಕ್ಕೆ ಅನೇಕಬಾರಿ ಹಿಂದಿ ಹಾಡುಗಳನ್ನು ಹಾಡಿಸಿ ಕುಣಿಸುತ್ತಿದ್ದರು . ಹಾಡಿನ ಅರ್ಥ ಗೊತ್ತಿಲ್ಲದಿದ್ದರೂ ವೀರಣ್ಣ ಈ ಹಿಂದಿ ಹಾಡುಗಳನ್ನು ಸೊಗಸಾಗಿ ಹಾಡುತ್ತಿದ್ದರು . ಹೀಗಾಗಿ ಅಪ್ಪ ಬದುಕಿದ್ದಾಗಲೇ ಹಾಡುವುದು , ನೃತ್ಯಮಾಡುವುದು , ಚಿಕ್ಕ ಪುಟ್ಟ ಸಂಭಾಷಣೆಗಳನ್ನು ಚೊಕ್ಕವಾಗಿ ಅರ್ಪಿಸುವುದು ವೀರಣ್ಣನವರಿಗೆ ಅಭ್ಯಾಸವಾಗಿ ಹೋಗಿತ್ತು . ಜೊತೆಯಲ್ಲಿ ವಾಯಿಲೆನ್ ನುಡಿಸೋದು , ಹಾರೋನಿಯಂನ ರಾಗಗಳನ್ನು ಅನುಸರಿಸುವುದು ಅಭ್ಯಾಸವಾಗಿ ಹೋಗಿತ್ತು .",
        "lines": [
          "ಸಾಮಾನ್ಯವಾಗಿ ಬಯಲಾಟದಲ್ಲಿ ಕುಣಿತಕ್ಕೆ ಬಹಳ ಪ್ರಾಧಾನ್ಯತೆ ಇರುತ್ತದೆ . ಪುರುಷ ಪಾತ್ರವೊಂದು ರಂಗದ ಮೇಲೆ ಬಂದೊಡನೆ ಬಹಳ ಹುಮ್ಮಸ್ಸಿನಿಂದ ಕುಣಿಯುತ್ತದೆ . ರಾಕ್ಷಸ ಪಾತ್ರವಾದರಂತೂ ಭಯಂಕರವಾಗಿ ಆರ್ಭಟಿಸಿ ಇಡೀ ರಂಗಸ್ಥಳವೇ ನಡುಗುವಂತೆ ಕುಣಿಯುತ್ತದೆ . ಹಾಗೆ ಕುಣಿದು ಕುಣಿದು ದಣಿವಾದಾಗ ಆ ದಣಿವನ್ನು ನೀಗಿಸಲು ಸ್ವಲ್ಪ ವಿರಾಮ ನೀಡಲೆಂದು ' ಸಖಿ ' ಪಾತ್ರಗಳನ್ನು ನೃತ್ಯಮಾಡಲು ಕಳುಹಿಸುತ್ತಿದ್ದರು . ಇದಕ್ಕಾಗಿ ಸಖಿ ಪಾತ್ರಧಾರಿ ಸುಶ್ರಾವ್ಯವಾಗಿ ಹಾಡುತ್ತಾ ನೃತ್ಯ ಮಾಡಬೇಕಾಗಿತ್ತು . ಇದಕ್ಕೆ ಅನೇಕಬಾರಿ ಹಿಂದಿ ಹಾಡುಗಳನ್ನು ಹಾಡಿಸಿ ಕುಣಿಸುತ್ತಿದ್ದರು . ಹಾಡಿನ ಅರ್ಥ ಗೊತ್ತಿಲ್ಲದಿದ್ದರೂ ವೀರಣ್ಣ ಈ ಹಿಂದಿ ಹಾಡುಗಳನ್ನು ಸೊಗಸಾಗಿ ಹಾಡುತ್ತಿದ್ದರು . ಹೀಗಾಗಿ ಅಪ್ಪ ಬದುಕಿದ್ದಾಗಲೇ ಹಾಡುವುದು , ನೃತ್ಯಮಾಡುವುದು , ಚಿಕ್ಕ ಪುಟ್ಟ ಸಂಭಾಷಣೆಗಳನ್ನು ಚೊಕ್ಕವಾಗಿ ಅರ್ಪಿಸುವುದು ವೀರಣ್ಣನವರಿಗೆ ಅಭ್ಯಾಸವಾಗಿ ಹೋಗಿತ್ತು . ಜೊತೆಯಲ್ಲಿ ವಾಯಿಲೆನ್ ನುಡಿಸೋದು , ಹಾರೋನಿಯಂನ ರಾಗಗಳನ್ನು ಅನುಸರಿಸುವುದು ಅಭ್ಯಾಸವಾಗಿ ಹೋಗಿತ್ತು ."
        ],
        "bounding_box": [
          {
            "x": 14,
            "y": 6
          },
          {
            "x": 949,
            "y": 5
          },
          {
            "x": 949,
            "y": 533
          },
          {
            "x": 14,
            "y": 534
          }
        ],
        "confidence": 0.93555576
      }
    ]
  }
}