{
  "page_number": 515,
  "ocr_output": {
    "blocks": [
      {
        "block_text": "ಇಪ್ಪತೈದು ಇಪ್ಪತ್ತಾರರ ತನ್ನಷ್ಟೆ ವಯೋಮಾನದ ತೇಜಸನತ್ತ ತದೇಕಚಿತ್ತದಿಂದ ನೋಡುತ್ತಾ ಭಾರತಿ ಯೋಚಿಸಿದಳು . ' ನಾವೆಲ್ಲ ವಿದ್ಯಾರ್ಥಿ ಜೀವನದಲ್ಲಿ ಎಷ್ಟೊಂದು ಲವಲವಿಕೆಯಿಂದ ಹಾಗೂ ಕ್ರಿಯಾಶೀಲತೆಯಿಂದ ಇದ್ದೀ . ತೇಜಸ್ ಅತ್ಯಂತ ಶಾಂತಚಿತ್ತದವನಾಗಿದ್ದರೂ ತಬಲಾ ಮುಂದೆ ಕುಳಿತನೆಂದರೆ ಬೆರಳುಗಳ ಚಲನೆಯ ವೇಗವು ಸಂಗೀತದ ನಾದವನ್ನು ಲಯಬದ್ಧವಾಗಿ ಹರಡುತ್ತಿತ್ತು . ಆದರೆ , ಮತ್ತೊಬ್ಬ ಗೆಳೆಯ ಸುಹಾಸನ ತಲೆಗೆ ವಾಯಲಿನ ಹತ್ತದೆ ನಾಟಕಗಳ ಪಾತ್ರಗಳಿಗಷ್ಟೆ ಸೀಮಿತನಾದವ . ಮತ್ತು ಗೌರಿ , ಅವಳಲ್ಲಿದ್ದ ನಾಟ್ಯ , ನಟನೆ ಹಾಗೂ ಆಂಗಿಕ ಅಭಿನಯಗಳಿಗೆ ಸರಿಸಾಟಿ ಧಾರವಾಡದಲ್ಲೇ ಯಾರೂ ಇರಲಿಲ್ಲ . ಮೊದ ಮೊದಲಿಗೆ ಅವಳ ಜೊತೆ ಸ್ಪರ್ಧೆಗೆ ಇಳಿದೆನಾದರೂ ಆಕೆಯ ಖದರಿನ ಮುಂದೆ ನಾನು ಸೋಲನ್ನು ಒಪ್ಪಿಕೊಳ್ಳಬೇಕಾಯಿತು . ರೂಪದಲ್ಲಿ ಗೌರಿ ನನ್ನಷ್ಟು ಚೆನ್ನಾಗಿಲ್ಲದಿದ್ದರೂ ಪ್ರತಿಭೆಯಿಂದಲೇ ಮುಖ್ಯಪಾತ್ರಗಳನ್ನು ದಕ್ಕಿಸಿಕೊಳ್ಳುತ್ತಿದ್ದಳು . ಹೈಸ್ಕೂಲಿನಲ್ಲಿರುವಾಗ ಕಿರುನಾಟಕಗಳಲ್ಲಿ ನಾವು ನಾಲ್ವರೂ ಪಶುಪಕ್ಷಿ ಮರಗಿಡ ಹಾಗೂ ಮಕ್ಕಳ ಪಾತ್ರಗಳನ್ನು ಮಾಡಿ ಸಂತೋಷ ಪಟ್ಟಿದ್ದೀ . ನಾವು ಬೆಳೆದಂತೆ ಕಾಲೇಜಿನಲ್ಲಿ ಸಿರಿಸಂಪಿಗೆ , ತಲೆದಂಡ , ಯಯಾತಿ , ಚಿರೆಬಂದಿವಾಡೆ , ಖರೇಖರೇ ಸಂಗ್ಯಾಬಾಳ್ಯಾ ಮುಂತಾದ ನಾಟಕಗಳನ್ನು ಪ್ರದರ್ಶಿಸುವಾಗ ಯಾವ್ಯಾವ ಊರುಗಳನ್ನು ತಿರುಗಲಿಲ್ಲ ' ಅವಳ ಮನಸ್ಸು ರೈಲು ಬಂಡಿಯ ಸದ್ದಿನ ತಾಳಕ್ಕೆ ತಕ್ಕಂತೆ ಸಾಗಿತು .",
        "lines": [
          "ಇಪ್ಪತೈದು ಇಪ್ಪತ್ತಾರರ ತನ್ನಷ್ಟೆ ವಯೋಮಾನದ ತೇಜಸನತ್ತ ತದೇಕಚಿತ್ತದಿಂದ ನೋಡುತ್ತಾ ಭಾರತಿ ಯೋಚಿಸಿದಳು . ' ನಾವೆಲ್ಲ ವಿದ್ಯಾರ್ಥಿ ಜೀವನದಲ್ಲಿ ಎಷ್ಟೊಂದು ಲವಲವಿಕೆಯಿಂದ ಹಾಗೂ ಕ್ರಿಯಾಶೀಲತೆಯಿಂದ ಇದ್ದೀ . ತೇಜಸ್ ಅತ್ಯಂತ ಶಾಂತಚಿತ್ತದವನಾಗಿದ್ದರೂ ತಬಲಾ ಮುಂದೆ ಕುಳಿತನೆಂದರೆ ಬೆರಳುಗಳ ಚಲನೆಯ ವೇಗವು ಸಂಗೀತದ ನಾದವನ್ನು ಲಯಬದ್ಧವಾಗಿ ಹರಡುತ್ತಿತ್ತು . ಆದರೆ , ಮತ್ತೊಬ್ಬ ಗೆಳೆಯ ಸುಹಾಸನ ತಲೆಗೆ ವಾಯಲಿನ ಹತ್ತದೆ ನಾಟಕಗಳ ಪಾತ್ರಗಳಿಗಷ್ಟೆ ಸೀಮಿತನಾದವ . ಮತ್ತು ಗೌರಿ , ಅವಳಲ್ಲಿದ್ದ ನಾಟ್ಯ , ನಟನೆ ಹಾಗೂ ಆಂಗಿಕ ಅಭಿನಯಗಳಿಗೆ ಸರಿಸಾಟಿ ಧಾರವಾಡದಲ್ಲೇ ಯಾರೂ ಇರಲಿಲ್ಲ . ಮೊದ ಮೊದಲಿಗೆ ಅವಳ ಜೊತೆ ಸ್ಪರ್ಧೆಗೆ ಇಳಿದೆನಾದರೂ ಆಕೆಯ ಖದರಿನ ಮುಂದೆ ನಾನು ಸೋಲನ್ನು ಒಪ್ಪಿಕೊಳ್ಳಬೇಕಾಯಿತು . ರೂಪದಲ್ಲಿ ಗೌರಿ ನನ್ನಷ್ಟು ಚೆನ್ನಾಗಿಲ್ಲದಿದ್ದರೂ ಪ್ರತಿಭೆಯಿಂದಲೇ ಮುಖ್ಯಪಾತ್ರಗಳನ್ನು ದಕ್ಕಿಸಿಕೊಳ್ಳುತ್ತಿದ್ದಳು . ಹೈಸ್ಕೂಲಿನಲ್ಲಿರುವಾಗ ಕಿರುನಾಟಕಗಳಲ್ಲಿ ನಾವು ನಾಲ್ವರೂ ಪಶುಪಕ್ಷಿ ಮರಗಿಡ ಹಾಗೂ ಮಕ್ಕಳ ಪಾತ್ರಗಳನ್ನು ಮಾಡಿ ಸಂತೋಷ ಪಟ್ಟಿದ್ದೀ . ನಾವು ಬೆಳೆದಂತೆ ಕಾಲೇಜಿನಲ್ಲಿ ಸಿರಿಸಂಪಿಗೆ , ತಲೆದಂಡ , ಯಯಾತಿ , ಚಿರೆಬಂದಿವಾಡೆ , ಖರೇಖರೇ ಸಂಗ್ಯಾಬಾಳ್ಯಾ ಮುಂತಾದ ನಾಟಕಗಳನ್ನು ಪ್ರದರ್ಶಿಸುವಾಗ ಯಾವ್ಯಾವ ಊರುಗಳನ್ನು ತಿರುಗಲಿಲ್ಲ ' ಅವಳ ಮನಸ್ಸು ರೈಲು ಬಂಡಿಯ ಸದ್ದಿನ ತಾಳಕ್ಕೆ ತಕ್ಕಂತೆ ಸಾಗಿತು ."
        ],
        "bounding_box": [
          {
            "x": 13,
            "y": 3
          },
          {
            "x": 709
          },
          {
            "x": 711,
            "y": 485
          },
          {
            "x": 15,
            "y": 488
          }
        ],
        "confidence": 0.94127333
      }
    ]
  }
}