{
  "page_number": 540,
  "ocr_output": {
    "blocks": [
      {
        "block_text": "পৃথিবী থেকে সূর্য কত দূরে ? অনেক জ্যোতির্বিদকে গলদঘর্ম করে ছেড়েছে এই প্রশ্নটা । বিশেষ করে কোপার্নিকাস যখন বললেন পৃথিবী নয় , সূর্যই মহাবিশ্বের কেন্দ্র , তখন থেকে আরো বেশি করে এই প্রশ্নের উত্তর খুঁজেছে সবাই । অনেক জ্যোতির্বিদ আর গণিতবিদ বিভিন্ন পদ্ধতিতে এই দূরত্ব মাপার চেষ্টা করেছেন , আর তাঁদের উত্তরও এসেছে বিভিন্ন রকম । শেষমেশ আঠারো শতকের মাঝামাঝির দিকে একটা নির্ভরযোগ্য উপায় পাওয়া গেল । কয়েক বছর পরপর শুক্র গ্রহ পৃথিবী আর সূর্যের মধ্যের জায়গাটা অতিক্রম করে । এই পথটুকু পার হতে শুক্র গ্রহের কতটুকু সময় লাগে সেটা পৃথিবীর একেক জায়গায় বসে মাপলে একেক রকম হয় । ভিন্ন ভিন্ন দৃষ্টিকোণের কারণেই এই ভিন্নতা । এই সময়টুকুই যদি দু - তিনটা মহাদেশ থেকে মাপা যায় , তাহলেই একটু ত্রিকোণমিতি কাজে লাগিয়ে পৃথিবী আর সূর্যের দূরত্বটা নির্ভুলভাবে জানা যায় ।",
        "lines": [
          "পৃথিবী থেকে সূর্য কত দূরে ? অনেক জ্যোতির্বিদকে গলদঘর্ম করে ছেড়েছে এই প্রশ্নটা । বিশেষ করে কোপার্নিকাস যখন বললেন পৃথিবী নয় , সূর্যই মহাবিশ্বের কেন্দ্র , তখন থেকে আরো বেশি করে এই প্রশ্নের উত্তর খুঁজেছে সবাই । অনেক জ্যোতির্বিদ আর গণিতবিদ বিভিন্ন পদ্ধতিতে এই দূরত্ব মাপার চেষ্টা করেছেন , আর তাঁদের উত্তরও এসেছে বিভিন্ন রকম । শেষমেশ আঠারো শতকের মাঝামাঝির দিকে একটা নির্ভরযোগ্য উপায় পাওয়া গেল । কয়েক বছর পরপর শুক্র গ্রহ পৃথিবী আর সূর্যের মধ্যের জায়গাটা অতিক্রম করে । এই পথটুকু পার হতে শুক্র গ্রহের কতটুকু সময় লাগে সেটা পৃথিবীর একেক জায়গায় বসে মাপলে একেক রকম হয় । ভিন্ন ভিন্ন দৃষ্টিকোণের কারণেই এই ভিন্নতা । এই সময়টুকুই যদি দু - তিনটা মহাদেশ থেকে মাপা যায় , তাহলেই একটু ত্রিকোণমিতি কাজে লাগিয়ে পৃথিবী আর সূর্যের দূরত্বটা নির্ভুলভাবে জানা যায় ।"
        ],
        "bounding_box": [
          {
            "x": 3
          },
          {
            "x": 533
          },
          {
            "x": 533,
            "y": 401
          },
          {
            "x": 3,
            "y": 401
          }
        ],
        "confidence": 0.9853645
      }
    ]
  }
}