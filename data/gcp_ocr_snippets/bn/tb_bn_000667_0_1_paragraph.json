{
  "page_number": 667,
  "ocr_output": {
    "blocks": [
      {
        "block_text": "এই চারটি দিকের মধ্যেই কিন্তু আবার একটা ইতিবাচক",
        "lines": [
          "এই চারটি দিকের মধ্যেই কিন্তু আবার একটা ইতিবাচক"
        ],
        "bounding_box": [
          {
            "x": 49,
            "y": 2
          },
          {
            "x": 537,
            "y": 2
          },
          {
            "x": 537,
            "y": 27
          },
          {
            "x": 49,
            "y": 27
          }
        ],
        "confidence": 0.98718345
      },
      {
        "block_text": "প্রতিক্রিয়া চক্র কাজ করে । পারমাণবিক হত্যাকাণ্ডের হুমকি শান্তিবাদকে চালিত করে , যখন শান্তির বার্তা চারদিকে ছড়িয়ে পড়ে তখন যুদ্ধ দূরে সরে যায় আর বাণিজ্যের প্রসার হয় , আর এই বাণিজ্যের প্রসার পক্ষান্তরে শান্তির লাভ আর যুদ্ধের লোকসানকে আরো বাড়িয়ে দেয় । সময়ের সঙ্গে সঙ্গে এই প্রতিক্রিয়া চক্র যুদ্ধের জন্য আরেকটা বাধা তৈরি করে , যেটা হয়তো সবচেয়ে গুরুত্বপূর্ণ হয়ে দাঁড়াবে । জালের মতো ছড়িয়ে যাওয়া আন্তর্জাতিক যোগাযোগের শক্ত বন্ধন বেশিরভাগ দেশেরই স্বাধীনতাকে ক্ষুণ্ণ করে । এর ফলে যেটা হয় , এদের মধ্যে কোনো একটা দেশ যে একা একাই যুদ্ধ বাধিয়ে বসবে , সেই সম্ভাবনাটা প্রায় নেই বললেই চলে । বেশিরভাগ দেশই যে পুরো মাত্রার যুদ্ধে আর জড়ায় না তার একটা খুব সহজ কারণ হলো তারা আর মোটেই স্বাধীন নেই । যদিও ইসরায়েল , ইতালি , মেক্সিকো কিংবা থাইল্যান্ডের লোকজন হয়তো স্বাধীনতার একটা মোহ ধারণ করে , কিন্তু সত্যি বলতে তাদের সরকারের পক্ষে সম্পূর্ণ স্বাধীন অর্থনৈতিক অথবা বৈদেশিক নীতি তৈরি করা প্রায় অসম্ভব । আর নিশ্চিতভাবেই তাদের পক্ষে কোনো পুরো মাত্রার যুদ্ধ নিজে নিজে শুরু করা সম্ভব নয় । এগারো অধ্যায়ে যেমন ব্যাখ্যা করা হয়েছে যে , আমরা এখন প্রত্যক্ষ করছি একটা বৈশ্বিক সাম্রাজ্যের উত্থান । আগের সব সাম্রাজ্যের মতোই এই সাম্রাজ্যও এর নিজের সীমারেখায় শান্তি নিশ্চিত করে । আর যেহেতু এর সীমারেখা হলো পুরো পৃথিবী , তার মানে এই ‘ বিশ্বসাম্রাজ্য ’ কার্যকরভাবেই বিশ্বশান্তি নিশ্চিত করে ।",
        "lines": [
          "প্রতিক্রিয়া চক্র কাজ করে । পারমাণবিক হত্যাকাণ্ডের হুমকি শান্তিবাদকে চালিত করে , যখন শান্তির বার্তা চারদিকে ছড়িয়ে পড়ে তখন যুদ্ধ দূরে সরে যায় আর বাণিজ্যের প্রসার হয় , আর এই বাণিজ্যের প্রসার পক্ষান্তরে শান্তির লাভ আর যুদ্ধের লোকসানকে আরো বাড়িয়ে দেয় । সময়ের সঙ্গে সঙ্গে এই প্রতিক্রিয়া চক্র যুদ্ধের জন্য আরেকটা বাধা তৈরি করে , যেটা হয়তো সবচেয়ে গুরুত্বপূর্ণ হয়ে দাঁড়াবে । জালের মতো ছড়িয়ে যাওয়া আন্তর্জাতিক যোগাযোগের শক্ত বন্ধন বেশিরভাগ দেশেরই স্বাধীনতাকে ক্ষুণ্ণ করে । এর ফলে যেটা হয় , এদের মধ্যে কোনো একটা দেশ যে একা একাই যুদ্ধ বাধিয়ে বসবে , সেই সম্ভাবনাটা প্রায় নেই বললেই চলে । বেশিরভাগ দেশই যে পুরো মাত্রার যুদ্ধে আর জড়ায় না তার একটা খুব সহজ কারণ হলো তারা আর মোটেই স্বাধীন নেই । যদিও ইসরায়েল , ইতালি , মেক্সিকো কিংবা থাইল্যান্ডের লোকজন হয়তো স্বাধীনতার একটা মোহ ধারণ করে , কিন্তু সত্যি বলতে তাদের সরকারের পক্ষে সম্পূর্ণ স্বাধীন অর্থনৈতিক অথবা বৈদেশিক নীতি তৈরি করা প্রায় অসম্ভব । আর নিশ্চিতভাবেই তাদের পক্ষে কোনো পুরো মাত্রার যুদ্ধ নিজে নিজে শুরু করা সম্ভব নয় । এগারো অধ্যায়ে যেমন ব্যাখ্যা করা হয়েছে যে , আমরা এখন প্রত্যক্ষ করছি একটা বৈশ্বিক সাম্রাজ্যের উত্থান । আগের সব সাম্রাজ্যের মতোই এই সাম্রাজ্যও এর নিজের সীমারেখায় শান্তি নিশ্চিত করে । আর যেহেতু এর সীমারেখা হলো পুরো পৃথিবী , তার মানে এই ‘ বিশ্বসাম্রাজ্য ’ কার্যকরভাবেই বিশ্বশান্তি নিশ্চিত করে ।"
        ],
        "bounding_box": [
          {
            "x": 7,
            "y": 33
          },
          {
            "x": 541,
            "y": 33
          },
          {
            "x": 541,
            "y": 700
          },
          {
            "x": 7,
            "y": 700
          }
        ],
        "confidence": 0.9831326
      }
    ]
  }
}