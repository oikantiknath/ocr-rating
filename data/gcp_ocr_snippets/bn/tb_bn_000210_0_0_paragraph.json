{
  "page_number": 210,
  "ocr_output": {
    "blocks": [
      {
        "block_text": "মানুষের ক্ষেত্রে এরকম একটা সামাজিক কাঠামো আপাতদৃষ্টিতে আজগুবি মনে হলেও অন্যান্য অনেক প্রাণীর ক্ষেত্রে কিন্তু ব্যাপারটা খুবই স্বাভাবিক । প্রাণিজগতে আমাদের খুব কাছের আত্মীয় শিম্পাঞ্জি কিংবা বোনোবোর মধ্যেও এই রীতি দেখা যায় । এমনকি , এখনো একাধিক মানবসমাজ আছে , যেখানে যৌথ বা গোষ্ঠীগত পিতৃত্বের চর্চা দেখা যায় । উদাহরণস্বরূপ , বারি ইন্ডিয়ান সম্প্রদায়ের ( Bari Indians ) কথা বলা যায় । এ সম্প্রদায়ের লোকজন বিশ্বাস করে , একটিমাত্র পুরুষের শুক্রাণু থেকে আসলে একটি শিশুর জন্ম হয় না বরং তা হয় নারীর গর্ভে অনেকগুলো পুরুষের শুক্রাণুর পুঞ্জীভূত হওয়ার মাধ্যমে । এই কারণে একজন সচেতন মা হয়তো বিভিন্ন পুরুষের সঙ্গে যৌন সম্পর্কে যুক্ত হওয়াটা উপযুক্ত মনে করেন , বিশেষ করে যখন তিনি গর্ভবতী । তিনি চান তার সন্তান যেন শুধু সেরা শিকারিই নয় বরং সঙ্গে সঙ্গে সেরা গল্প বলিয়ে , শক্তিশালী যোদ্ধা ও স্নেহময় প্রেমিকের গুণাবলিও পায় । এটা যদি খুব অদ্ভুত শোনায় , তাহলে মনে করিয়ে দেওয়া ভালো— আধুনিক ভ্রূণতত্ত্বের বিকাশের আগ পর্যন্ত কিন্তু মানুষের কাছে কোনো নিশ্চিত প্রমাণ ছিল",
        "lines": [
          "মানুষের ক্ষেত্রে এরকম একটা সামাজিক কাঠামো আপাতদৃষ্টিতে আজগুবি মনে হলেও অন্যান্য অনেক প্রাণীর ক্ষেত্রে কিন্তু ব্যাপারটা খুবই স্বাভাবিক । প্রাণিজগতে আমাদের খুব কাছের আত্মীয় শিম্পাঞ্জি কিংবা বোনোবোর মধ্যেও এই রীতি দেখা যায় । এমনকি , এখনো একাধিক মানবসমাজ আছে , যেখানে যৌথ বা গোষ্ঠীগত পিতৃত্বের চর্চা দেখা যায় । উদাহরণস্বরূপ , বারি ইন্ডিয়ান সম্প্রদায়ের ( Bari Indians ) কথা বলা যায় । এ সম্প্রদায়ের লোকজন বিশ্বাস করে , একটিমাত্র পুরুষের শুক্রাণু থেকে আসলে একটি শিশুর জন্ম হয় না বরং তা হয় নারীর গর্ভে অনেকগুলো পুরুষের শুক্রাণুর পুঞ্জীভূত হওয়ার মাধ্যমে । এই কারণে একজন সচেতন মা হয়তো বিভিন্ন পুরুষের সঙ্গে যৌন সম্পর্কে যুক্ত হওয়াটা উপযুক্ত মনে করেন , বিশেষ করে যখন তিনি গর্ভবতী । তিনি চান তার সন্তান যেন শুধু সেরা শিকারিই নয় বরং সঙ্গে সঙ্গে সেরা গল্প বলিয়ে , শক্তিশালী যোদ্ধা ও স্নেহময় প্রেমিকের গুণাবলিও পায় । এটা যদি খুব অদ্ভুত শোনায় , তাহলে মনে করিয়ে দেওয়া ভালো— আধুনিক ভ্রূণতত্ত্বের বিকাশের আগ পর্যন্ত কিন্তু মানুষের কাছে কোনো নিশ্চিত প্রমাণ ছিল"
        ],
        "bounding_box": [
          {
            "x": 9
          },
          {
            "x": 539
          },
          {
            "x": 539,
            "y": 487
          },
          {
            "x": 9,
            "y": 487
          }
        ],
        "confidence": 0.98463154
      }
    ]
  }
}