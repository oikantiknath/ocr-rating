{
  "page_number": 65,
  "ocr_output": {
    "blocks": [
      {
        "block_text": "ইহারা বিভিন্ন হইলেও মূলে এক , যেহেতু ইহারা একই ব্রহ্মের বিভিন্ন গুণ মাত্র Spinoza- র মতানুসারে ব্রহ্মের দুইটি গুণ আছে— দৈহিকতা ( দেহ , Extension ) এবং মানসিকতা ( মন , Consciousness ) । এই দুইটি গুণের মধ্য দিয়াই তিনি নিরন্তর আত্মপ্রকাশ করিতেছেন । অতএব আমরা যখন বলি যে , এই বিশ্বব্রহ্মাণ্ড সমস্তই ব্রহ্মের দ্বারা পরিব্যাপ্ত , তখন আমরা এই বুঝি যে যেখানে যাহা আছে সবই ব্রহ্মের এই গুণদ্বয়ের প্রকাশমাত্র ; তাঁহার এই গুণদ্বয়— দৈহিকত ৷ ও মানসিকতা , বিশ্বের সর্বত্রই সমভাবে বর্তমান । যেখানে দেহ আছে সেখানেই মন আছে , আর যেখানে মন আছে সেখানেই দেহ আছে । ঈশ্বর যেমন এই দুইটি গুণ ছাড়া থাকিতে পারেন না , তেমন এই গুণ দুইটিও পরস্পর হইতে বিচ্ছিন্ন হইয়া থাকিতে পারে না ; সর্বত্রই ইহারা একত্রে বিদ্যমান আছে । তাই যখনই আমরা জড় পদার্থ দেখি তখনই আমরা বুঝিতে পারি যে ইহার মধ্যে মন আছে , আর যখন মন দেখি তখন বুঝি যে ইহার সঙ্গে দেহ আছে । ইহারা একই জিনিষের দুইটি বিভিন্ন দিক । যেমন , বাহির হইতে যখন প্রত্যক্ষ করি তখন দেখি আমি কয়েকটি অঙ্গ প্রত্যঙ্গের সমষ্টিমাত্র ; আমার হাত পা নাক কান আছে । কিন্তু ইহা তো শুধু আমার বাহিরের দিক ; আমার ভিতরের দিকেও লক্ষ্য করিতে হইবে । ভিতরের দিকে লক্ষ্য করিলে দেখি আমার মধ্যে চিন্তা কামনা কল্পনা প্রভৃতি মানসিক ক্রিয়া - নিরন্তর প্রবাহিত হইয়া চলিয়াছে । এইভাবে দুই দিক হইতে লক্ষ্য করিলে তবে আমাকে পূর্ণ রূপে দেখা হয় । নতুবা শুধু দেহের দিকে লক্ষ্য করিয়া আমাকে কেবল এক জড়পদার্থ বিবেচনা করিলে , অথবা শুধু মনের দিকে লক্ষ্য করিয়া আমাকে কেবল চেতন - পদার্থ বিবেচনা করিলে , আমাকে আংশিক ভাবে দেখা হয় , পূর্ণরূপে দেখা হয় না ৷ তাই আমরা বলিয়াছি যে দৈহিকতা ও মানসিকতা — ইহার ৷ কখনই বিচ্ছিন্ন হইয়া বিরাজ করে না ; ইহারা সর্বদাই একত্র থাকে । সেইজন্য দেখি , যখনই কোন মানসিক ক্রিয়া সংঘটিত হয় , তখনই কোন না কোন প্রকারের শারীরিক ক্রিয়াও সংঘটিত হইয়া থাকে ; আবার যখন কোন মানসিক ক্রিয়া সংঘটিত হয় তখন কোন না কোন প্রকারের শারীরিক ক্রিয়াও সংঘটিত হইয়া থাকে । একটি রেল লাইন যেমন আর একটি রেল লাইনের সঙ্গে সমান্তরাল ভাবে চলিয়া থাকে , শারীরিক ক্রিয়াও তেমনি মানসিক ক্রিয়ার সহিত সমান তালে চলিতে থাকে । ইহাকে ইংরাজীতে Parallelism বলে । এক্ষেত্রে মনে রাখিতে হইবে কেহ‍ই কাহারো উপর ক্রিয়া করিতেছে না ; একটি রেল লাইন যেমন আর একটি রেল লাইনের উপর ক্রিয়া করে না , শুধু সমান্তরাল গতিতে চলিতে থাকে , সেইরূপ মন",
        "lines": [
          "ইহারা বিভিন্ন হইলেও মূলে এক , যেহেতু ইহারা একই ব্রহ্মের বিভিন্ন গুণ মাত্র Spinoza- র মতানুসারে ব্রহ্মের দুইটি গুণ আছে— দৈহিকতা ( দেহ , Extension ) এবং মানসিকতা ( মন , Consciousness ) । এই দুইটি গুণের মধ্য দিয়াই তিনি নিরন্তর আত্মপ্রকাশ করিতেছেন । অতএব আমরা যখন বলি যে , এই বিশ্বব্রহ্মাণ্ড সমস্তই ব্রহ্মের দ্বারা পরিব্যাপ্ত , তখন আমরা এই বুঝি যে যেখানে যাহা আছে সবই ব্রহ্মের এই গুণদ্বয়ের প্রকাশমাত্র ; তাঁহার এই গুণদ্বয়— দৈহিকত ৷ ও মানসিকতা , বিশ্বের সর্বত্রই সমভাবে বর্তমান । যেখানে দেহ আছে সেখানেই মন আছে , আর যেখানে মন আছে সেখানেই দেহ আছে । ঈশ্বর যেমন এই দুইটি গুণ ছাড়া থাকিতে পারেন না , তেমন এই গুণ দুইটিও পরস্পর হইতে বিচ্ছিন্ন হইয়া থাকিতে পারে না ; সর্বত্রই ইহারা একত্রে বিদ্যমান আছে । তাই যখনই আমরা জড় পদার্থ দেখি তখনই আমরা বুঝিতে পারি যে ইহার মধ্যে মন আছে , আর যখন মন দেখি তখন বুঝি যে ইহার সঙ্গে দেহ আছে । ইহারা একই জিনিষের দুইটি বিভিন্ন দিক । যেমন , বাহির হইতে যখন প্রত্যক্ষ করি তখন দেখি আমি কয়েকটি অঙ্গ প্রত্যঙ্গের সমষ্টিমাত্র ; আমার হাত পা নাক কান আছে । কিন্তু ইহা তো শুধু আমার বাহিরের দিক ; আমার ভিতরের দিকেও লক্ষ্য করিতে হইবে । ভিতরের দিকে লক্ষ্য করিলে দেখি আমার মধ্যে চিন্তা কামনা কল্পনা প্রভৃতি মানসিক ক্রিয়া - নিরন্তর প্রবাহিত হইয়া চলিয়াছে । এইভাবে দুই দিক হইতে লক্ষ্য করিলে তবে আমাকে পূর্ণ রূপে দেখা হয় । নতুবা শুধু দেহের দিকে লক্ষ্য করিয়া আমাকে কেবল এক জড়পদার্থ বিবেচনা করিলে , অথবা শুধু মনের দিকে লক্ষ্য করিয়া আমাকে কেবল চেতন - পদার্থ বিবেচনা করিলে , আমাকে আংশিক ভাবে দেখা হয় , পূর্ণরূপে দেখা হয় না ৷ তাই আমরা বলিয়াছি যে দৈহিকতা ও মানসিকতা — ইহার ৷ কখনই বিচ্ছিন্ন হইয়া বিরাজ করে না ; ইহারা সর্বদাই একত্র থাকে । সেইজন্য দেখি , যখনই কোন মানসিক ক্রিয়া সংঘটিত হয় , তখনই কোন না কোন প্রকারের শারীরিক ক্রিয়াও সংঘটিত হইয়া থাকে ; আবার যখন কোন মানসিক ক্রিয়া সংঘটিত হয় তখন কোন না কোন প্রকারের শারীরিক ক্রিয়াও সংঘটিত হইয়া থাকে । একটি রেল লাইন যেমন আর একটি রেল লাইনের সঙ্গে সমান্তরাল ভাবে চলিয়া থাকে , শারীরিক ক্রিয়াও তেমনি মানসিক ক্রিয়ার সহিত সমান তালে চলিতে থাকে । ইহাকে ইংরাজীতে Parallelism বলে । এক্ষেত্রে মনে রাখিতে হইবে কেহ‍ই কাহারো উপর ক্রিয়া করিতেছে না ; একটি রেল লাইন যেমন আর একটি রেল লাইনের উপর ক্রিয়া করে না , শুধু সমান্তরাল গতিতে চলিতে থাকে , সেইরূপ মন"
        ],
        "bounding_box": [
          {
            "x": 8,
            "y": 7
          },
          {
            "x": 596,
            "y": 3
          },
          {
            "x": 598,
            "y": 1057
          },
          {
            "x": 15,
            "y": 1061
          }
        ],
        "confidence": 0.97551286
      }
    ]
  }
}