{
  "page_number": 132,
  "ocr_output": {
    "blocks": [
      {
        "block_text": "ইউভাল নোয়া হারারির লেখা সেপিয়েন্স এই সময়ের খুব গুরুত্বপূর্ণ একটা বই । বইটি নিউ ইয়র্ক টাইমস - এর বেস্ট সেলার হয়েছে , এখন পর্যন্ত ৪৫ টি ভাষায় অনুবাদ করা হয়েছে এবং সবচেয়ে বড় কথা , সব ধরনের মানুষের কাছে প্রবলভাবে আলোচিত হয়েছে । বহুল আলোচিত বই মানেই কিন্তু বহুল পঠিত বই নয় কিন্তু সেপিয়েন্স - এর বেলায় নির্দ্বিধায় বলা যায় , এটি একইসঙ্গে বহুল আলোচিত এবং বহুল পঠিত একটা বই । সত্যি কথা বলতে কি , বইটি এর মধ্যেই একটা প্রবাদবাক্যের রূপ নিয়েছে । কারণটা খুব সহজ , এটা খুব সহজপাঠ্য একটা বই । এর মধ্যে ইতিহাস , বিজ্ঞান , দর্শন কিংবা অর্থনীতি সবই আছে কিন্তু বইটি পড়ার সময় কেউ জ্ঞানের চাপে ভারাক্রান্ত হয় না । হারারি বইটিতে নিজের যুক্তিকে প্রমাণ করার জন্য অসংখ্য তথ্য উপস্থাপন করেছেন , সেই সেই তথ্যগুলো প্রায় সময়ই এত চমকপ্রদ যে পাঠক বিস্ময়ে হতবাক হয়ে যান ৷",
        "lines": [
          "ইউভাল নোয়া হারারির লেখা সেপিয়েন্স এই সময়ের খুব গুরুত্বপূর্ণ একটা বই । বইটি নিউ ইয়র্ক টাইমস - এর বেস্ট সেলার হয়েছে , এখন পর্যন্ত ৪৫ টি ভাষায় অনুবাদ করা হয়েছে এবং সবচেয়ে বড় কথা , সব ধরনের মানুষের কাছে প্রবলভাবে আলোচিত হয়েছে । বহুল আলোচিত বই মানেই কিন্তু বহুল পঠিত বই নয় কিন্তু সেপিয়েন্স - এর বেলায় নির্দ্বিধায় বলা যায় , এটি একইসঙ্গে বহুল আলোচিত এবং বহুল পঠিত একটা বই । সত্যি কথা বলতে কি , বইটি এর মধ্যেই একটা প্রবাদবাক্যের রূপ নিয়েছে । কারণটা খুব সহজ , এটা খুব সহজপাঠ্য একটা বই । এর মধ্যে ইতিহাস , বিজ্ঞান , দর্শন কিংবা অর্থনীতি সবই আছে কিন্তু বইটি পড়ার সময় কেউ জ্ঞানের চাপে ভারাক্রান্ত হয় না । হারারি বইটিতে নিজের যুক্তিকে প্রমাণ করার জন্য অসংখ্য তথ্য উপস্থাপন করেছেন , সেই সেই তথ্যগুলো প্রায় সময়ই এত চমকপ্রদ যে পাঠক বিস্ময়ে হতবাক হয়ে যান ৷"
        ],
        "bounding_box": [
          {
            "x": 10,
            "y": 2
          },
          {
            "x": 545,
            "y": 3
          },
          {
            "x": 544,
            "y": 371
          },
          {
            "x": 9,
            "y": 371
          }
        ],
        "confidence": 0.9827196
      }
    ]
  }
}