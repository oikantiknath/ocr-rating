{
  "page_number": 53,
  "ocr_output": {
    "blocks": [
      {
        "block_text": "खेल की विस्तृत रिपोर्ट देने में कोई तुक नहीं । इसका अन्त , जो कि होना ही था , हमारी पूर्ण पराजय में हुआ और वह भी चौबीस चालों के भीतर ही । अगर अन्तर्राष्ट्रीय ख्याति के एक खिलाड़ी ने हमारे जैसे सामान्य स्तर के आधा दर्जन खिलाड़ियों को अपने बायें हाथ से भी पराजित कर दिया , तो इसमें आश्चर्य की कोई बात नहीं थी , लेकिन वस्तुतः जिस बात से हमें कोफ्त हुई , वह ज़ेन्तोविक का अभद्रतापूर्ण व्यवहार था , जिसके द्वारा वह हमें स्पष्ट रूप से जतला देना चाहता था कि उसने अपने बायें हाथ से ही हमें मात दी है । हर बार अपनी बारी आने पर वह एक उड़ती - सी , स्पष्टत : लापरवाह दृष्टि शतरंज की बिसात पर डालता और फिर उसी लापरवाह दृष्टि से हमारी ओर देखता , मानो हम सब भी काठ के बने हुए मृत मोहरे हों । मेरे दृष्टिकोण के अनुसार , अगर उसमें ज़रा भी सहृदयता होती तो उसे चाहिए था कि हमें हमारी भूलें बताता , या एकाध दोस्ताना शब्द कहकर हमारी पराजयजनित खिन्नता को दूर करने की कोशिश करता । यहां तक कि खेल के अन्त में भी शतरंज के इस अर्ध- मानवीय यंत्र ने एक शब्द तक नहीं कहा , बल्कि ' मात ' कहने के बाद टेबल के पास स्थिर खड़ा रहा , महज़ यह जानने की प्रतीक्षा में कि हम दूसरी बाज़ी खेलना चाहते हैं या नहीं । अपने भाव द्वारा यह जतलाने के लिए कि इस तरह के अशिष्ट व्यक्ति के साथ इतना ही परिचय पर्याप्त है , मैं अपनी कुर्सी से आधा उठ भी चुका था कि तभी बगल में बैठे हुए मैकआइवर ने भारी आवाज़ में कहा , “ प्रतिशोध ! ”",
        "lines": [
          "खेल की विस्तृत रिपोर्ट देने में कोई तुक नहीं । इसका अन्त , जो कि होना ही था , हमारी पूर्ण पराजय में हुआ और वह भी चौबीस चालों के भीतर ही । अगर अन्तर्राष्ट्रीय ख्याति के एक खिलाड़ी ने हमारे जैसे सामान्य स्तर के आधा दर्जन खिलाड़ियों को अपने बायें हाथ से भी पराजित कर दिया , तो इसमें आश्चर्य की कोई बात नहीं थी , लेकिन वस्तुतः जिस बात से हमें कोफ्त हुई , वह ज़ेन्तोविक का अभद्रतापूर्ण व्यवहार था , जिसके द्वारा वह हमें स्पष्ट रूप से जतला देना चाहता था कि उसने अपने बायें हाथ से ही हमें मात दी है । हर बार अपनी बारी आने पर वह एक उड़ती - सी , स्पष्टत : लापरवाह दृष्टि शतरंज की बिसात पर डालता और फिर उसी लापरवाह दृष्टि से हमारी ओर देखता , मानो हम सब भी काठ के बने हुए मृत मोहरे हों । मेरे दृष्टिकोण के अनुसार , अगर उसमें ज़रा भी सहृदयता होती तो उसे चाहिए था कि हमें हमारी भूलें बताता , या एकाध दोस्ताना शब्द कहकर हमारी पराजयजनित खिन्नता को दूर करने की कोशिश करता । यहां तक कि खेल के अन्त में भी शतरंज के इस अर्ध- मानवीय यंत्र ने एक शब्द तक नहीं कहा , बल्कि ' मात ' कहने के बाद टेबल के पास स्थिर खड़ा रहा , महज़ यह जानने की प्रतीक्षा में कि हम दूसरी बाज़ी खेलना चाहते हैं या नहीं । अपने भाव द्वारा यह जतलाने के लिए कि इस तरह के अशिष्ट व्यक्ति के साथ इतना ही परिचय पर्याप्त है , मैं अपनी कुर्सी से आधा उठ भी चुका था कि तभी बगल में बैठे हुए मैकआइवर ने भारी आवाज़ में कहा , “ प्रतिशोध ! ”"
        ],
        "bounding_box": [
          {
            "x": 6,
            "y": 1
          },
          {
            "x": 1147,
            "y": 4
          },
          {
            "x": 1145,
            "y": 901
          },
          {
            "x": 4,
            "y": 898
          }
        ],
        "confidence": 0.9422336
      }
    ]
  }
}