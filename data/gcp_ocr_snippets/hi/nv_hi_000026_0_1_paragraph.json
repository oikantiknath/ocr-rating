{
  "page_number": 26,
  "ocr_output": {
    "blocks": [
      {
        "block_text": "हमने अगली शाम को फिर मिलने की बात कर ली थी । दूसरी बार की मुलाकात भी आश्चर्यजनक और चरम आनन्दपूर्ण थी । तुमने तीसरी रात भी मुझे दी । इसके बाद तुमने बताया कि तुम्हें थोड़े समय के लिए वियना से बाहर बुलाया गया है ( ओह , तुम्हारी इन यात्राओं से मुझे सदा कितनी नफरत रही है ! ) और तुमने वादा किया कि ज्योंही तुम वापस आओगे , मुझे खबर दोगे । मैंने तुम्हें केवल डाकखाने के मार्फत को ही अपना पता दिया , अपना असली नाम तुम्हें नहीं बतलाया । मैंने अपने राज़ की सदा रक्षा की है । इस बार भी तुमने विदा के समय मुझे गुलाब दिए , विदा के समय ।",
        "lines": [
          "हमने अगली शाम को फिर मिलने की बात कर ली थी । दूसरी बार की मुलाकात भी आश्चर्यजनक और चरम आनन्दपूर्ण थी । तुमने तीसरी रात भी मुझे दी । इसके बाद तुमने बताया कि तुम्हें थोड़े समय के लिए वियना से बाहर बुलाया गया है ( ओह , तुम्हारी इन यात्राओं से मुझे सदा कितनी नफरत रही है ! ) और तुमने वादा किया कि ज्योंही तुम वापस आओगे , मुझे खबर दोगे । मैंने तुम्हें केवल डाकखाने के मार्फत को ही अपना पता दिया , अपना असली नाम तुम्हें नहीं बतलाया । मैंने अपने राज़ की सदा रक्षा की है । इस बार भी तुमने विदा के समय मुझे गुलाब दिए , विदा के समय ।"
        ],
        "bounding_box": [
          {
            "x": 3,
            "y": 4
          },
          {
            "x": 1110
          },
          {
            "x": 1110,
            "y": 382
          },
          {
            "x": 5,
            "y": 387
          }
        ],
        "confidence": 0.9430785
      }
    ]
  }
}