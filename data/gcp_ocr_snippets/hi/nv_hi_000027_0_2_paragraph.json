{
  "page_number": 27,
  "ocr_output": {
    "blocks": [
      {
        "block_text": "इसके अतिरिक्त मैं तुम्हें जानती हूं । शायद मैं तुम्हें उससे भी अधिक जानती हूं , जितना कि तुम स्वयं अपने को जानते हो । तुम प्यार करते हो बेफिक्र रहने के लिए , हलके हृदय के लिए , पूर्णत : आराम के साथ । प्यार का तुम यही अर्थ समझते हो । स्वयं को सहसा एक पिता के रूप में पाकर तुमको बेहद कोफ्त हुई होती । अचानक ही एक बच्चे की तकदीर के लिए स्वयं को ज़िम्मेदार बनाए जाते देखकर तुम्हें बेहद खीज होती । आज़ादी की सांस ही तुम्हारे लिए जीवन की सांस है और तुम मुझे एक बंधन के रूप में महसूस करते । अपनी चेतन इच्छा के विरूद्ध , तुम भीतर ही भीतर मुझसे एक अवांछित बोझ की तरह नफरत करते , या संभव है कभी - कभी ही किसी एक घंटे के लिए या किसी एक लघु क्षण के लिए ही , तुमने मुझे एक बोझ के रूप में महसूस किया होता , मुझसे नफरत की होती , लेकिन मुझे इसका गर्व है कि मैं अपने जीवन - भर तुम्हारे लिए एक क्षण को भी चिन्ता का कारण नहीं बनना चाहती थी । तुम्हारे ऊपर स्वयं को बोझ बनाने की अपेक्षा मैं समूचा बोझ स्वयं अपने ऊपर लेना अधिक पसन्द करती । मैं उन अनेक औरतों में से एक बनना चाहती थी , जिनके तुम निकट सम्पर्क में आए थे और जिनके बारे में तुम प्यार और कृतज्ञता के अलावा कभी भी और किसी रूप में नहीं सोचोगे । लेकिन वस्तुस्थिति यह है कि तुमने मेरे बारे में कभी किसी भी रूप में नहीं सोचा । तुम मुझे एकदम भूल ही गए थे ।",
        "lines": [
          "इसके अतिरिक्त मैं तुम्हें जानती हूं । शायद मैं तुम्हें उससे भी अधिक जानती हूं , जितना कि तुम स्वयं अपने को जानते हो । तुम प्यार करते हो बेफिक्र रहने के लिए , हलके हृदय के लिए , पूर्णत : आराम के साथ । प्यार का तुम यही अर्थ समझते हो । स्वयं को सहसा एक पिता के रूप में पाकर तुमको बेहद कोफ्त हुई होती । अचानक ही एक बच्चे की तकदीर के लिए स्वयं को ज़िम्मेदार बनाए जाते देखकर तुम्हें बेहद खीज होती । आज़ादी की सांस ही तुम्हारे लिए जीवन की सांस है और तुम मुझे एक बंधन के रूप में महसूस करते । अपनी चेतन इच्छा के विरूद्ध , तुम भीतर ही भीतर मुझसे एक अवांछित बोझ की तरह नफरत करते , या संभव है कभी - कभी ही किसी एक घंटे के लिए या किसी एक लघु क्षण के लिए ही , तुमने मुझे एक बोझ के रूप में महसूस किया होता , मुझसे नफरत की होती , लेकिन मुझे इसका गर्व है कि मैं अपने जीवन - भर तुम्हारे लिए एक क्षण को भी चिन्ता का कारण नहीं बनना चाहती थी । तुम्हारे ऊपर स्वयं को बोझ बनाने की अपेक्षा मैं समूचा बोझ स्वयं अपने ऊपर लेना अधिक पसन्द करती । मैं उन अनेक औरतों में से एक बनना चाहती थी , जिनके तुम निकट सम्पर्क में आए थे और जिनके बारे में तुम प्यार और कृतज्ञता के अलावा कभी भी और किसी रूप में नहीं सोचोगे । लेकिन वस्तुस्थिति यह है कि तुमने मेरे बारे में कभी किसी भी रूप में नहीं सोचा । तुम मुझे एकदम भूल ही गए थे ।"
        ],
        "bounding_box": [
          {
            "x": 99,
            "y": 7
          },
          {
            "x": 1243,
            "y": 2
          },
          {
            "x": 1246,
            "y": 820
          },
          {
            "x": 102,
            "y": 825
          }
        ],
        "confidence": 0.9402653
      }
    ]
  }
}