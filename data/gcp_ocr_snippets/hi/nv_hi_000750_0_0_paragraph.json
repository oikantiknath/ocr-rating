{
  "page_number": 750,
  "ocr_output": {
    "blocks": [
      {
        "block_text": "मेरे मुँह से इतना निकलना था कि तीनों तलवार खींचकर मुझ पर झपट पड़े और मैं उनके वारों को छड़ी पर रोकने लगा । तीनों झल्ला - झल्लाकर वार करते थे , खटाके की आवाज होती थी और मैं बिजली की तरह झपटकर उनके तारों को काट देता था । कोई दस मिनट तक तीनों ने खूब तलवार के जौहर दिखाये , पर मुझ पर रेफ तक न आयी । मजबूरी यही थी कि मेरे हाथ में तलवार न थी । यदि कहीं तलवार होती , तो एक को जीता न छोड़ता । खैर , कहाँ तक बयान करूँ । उस वक्त मेरे हाथों की सफाई देखने काबिल थी । मुझे खुद आश्चर्य हो रहा था कि यह चपलता मुझमें कहाँ से आ गयी । जब तीनों ने देखा कि यहाँ दाल नहीं गलने की , तो तलवार म्यान में रख ली और पीठ ठोककर बोले जवान , तुम - सा वीर आज तक नहीं देखा । हम तीनों तीन सौ पर भारी गाँव - के - गाँव ढोल बजाकर लूटते हैं , पर आज तुमने हमें नीचा दिखा दिया । हम तुम्हारा लोहा मान गए । यह कहकर तीनों फिर नजरों से गायब हो गए ।",
        "lines": [
          "मेरे मुँह से इतना निकलना था कि तीनों तलवार खींचकर मुझ पर झपट पड़े और मैं उनके वारों को छड़ी पर रोकने लगा । तीनों झल्ला - झल्लाकर वार करते थे , खटाके की आवाज होती थी और मैं बिजली की तरह झपटकर उनके तारों को काट देता था । कोई दस मिनट तक तीनों ने खूब तलवार के जौहर दिखाये , पर मुझ पर रेफ तक न आयी । मजबूरी यही थी कि मेरे हाथ में तलवार न थी । यदि कहीं तलवार होती , तो एक को जीता न छोड़ता । खैर , कहाँ तक बयान करूँ । उस वक्त मेरे हाथों की सफाई देखने काबिल थी । मुझे खुद आश्चर्य हो रहा था कि यह चपलता मुझमें कहाँ से आ गयी । जब तीनों ने देखा कि यहाँ दाल नहीं गलने की , तो तलवार म्यान में रख ली और पीठ ठोककर बोले जवान , तुम - सा वीर आज तक नहीं देखा । हम तीनों तीन सौ पर भारी गाँव - के - गाँव ढोल बजाकर लूटते हैं , पर आज तुमने हमें नीचा दिखा दिया । हम तुम्हारा लोहा मान गए । यह कहकर तीनों फिर नजरों से गायब हो गए ।"
        ],
        "bounding_box": [
          {
            "x": 69,
            "y": 30
          },
          {
            "x": 848,
            "y": 28
          },
          {
            "x": 850,
            "y": 879
          },
          {
            "x": 71,
            "y": 881
          }
        ],
        "confidence": 0.9507926
      }
    ]
  }
}