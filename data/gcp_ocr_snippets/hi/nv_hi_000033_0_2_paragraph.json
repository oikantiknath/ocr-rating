{
  "page_number": 33,
  "ocr_output": {
    "blocks": [
      {
        "block_text": "मुझे याद है कि एक बार इस न पहचाननेवाली बात से ( हालांकि यह रोज़मर्रा की बात हो चुकी थी ) बहुत पीड़ा हुई थी । मैं अपने एक मित्र के साथ ओपेरा देखने गई थी और एक बाक्स में बैठी थी । बगल वाले बाक्स में तुम थे । जब प्रस्तावक ने बोलना शुरू किया , तो बत्तियां नीची कर दी गई । अब मैं तुम्हारा चेहरा नहीं देख सकती थी , लेकिन तुम्हारी सांस को अपने काफी नज़दीक महसूस कर सकती थी , ठीक उसी तरह जिस तरह कि मैंने उस समय महसूस किया था . जब मैं तुम्हारे साथ तुम्हारे कमरे में लेटी थी । दोनों बॉक्सों के बीच की मखमली विभाजक दीवार पर तुम्हारा पतला हाथ रखा हुआ था । झुककर तुम्हारे उस हाथ को चूमने की अदम्य आकांक्षा मेरे मन - प्राण में भर गई । उस हाथ को , जिसका प्यारा स्पर्श मैं एक बार महसूस कर चुकी थी । आर्केस्ट्रा के बढ़ते शोर के समय , यह तमन्ना और अधिक तीव्र हो गई । तुम्हारे प्यारे हाथ से अपने होंठों को दूर रखने के लिए , मुझे स्वयं से अथक संघर्ष करना पड़ा । प्रथम अंक की समाप्ति पर , मैंने अपने मित्र से कहा कि मैं जाना चाहती हूं । मेरे लिए यह असह्स था कि तुम वहां अंधकार में मेरी बगल में बैठे हुए थे । इतने निकट , फिर भी इतने दूर ।",
        "lines": [
          "मुझे याद है कि एक बार इस न पहचाननेवाली बात से ( हालांकि यह रोज़मर्रा की बात हो चुकी थी ) बहुत पीड़ा हुई थी । मैं अपने एक मित्र के साथ ओपेरा देखने गई थी और एक बाक्स में बैठी थी । बगल वाले बाक्स में तुम थे । जब प्रस्तावक ने बोलना शुरू किया , तो बत्तियां नीची कर दी गई । अब मैं तुम्हारा चेहरा नहीं देख सकती थी , लेकिन तुम्हारी सांस को अपने काफी नज़दीक महसूस कर सकती थी , ठीक उसी तरह जिस तरह कि मैंने उस समय महसूस किया था . जब मैं तुम्हारे साथ तुम्हारे कमरे में लेटी थी । दोनों बॉक्सों के बीच की मखमली विभाजक दीवार पर तुम्हारा पतला हाथ रखा हुआ था । झुककर तुम्हारे उस हाथ को चूमने की अदम्य आकांक्षा मेरे मन - प्राण में भर गई । उस हाथ को , जिसका प्यारा स्पर्श मैं एक बार महसूस कर चुकी थी । आर्केस्ट्रा के बढ़ते शोर के समय , यह तमन्ना और अधिक तीव्र हो गई । तुम्हारे प्यारे हाथ से अपने होंठों को दूर रखने के लिए , मुझे स्वयं से अथक संघर्ष करना पड़ा । प्रथम अंक की समाप्ति पर , मैंने अपने मित्र से कहा कि मैं जाना चाहती हूं । मेरे लिए यह असह्स था कि तुम वहां अंधकार में मेरी बगल में बैठे हुए थे । इतने निकट , फिर भी इतने दूर ।"
        ],
        "bounding_box": [
          {
            "x": 8
          },
          {
            "x": 1147
          },
          {
            "x": 1151,
            "y": 676
          },
          {
            "x": 12,
            "y": 682
          }
        ],
        "confidence": 0.9374836
      }
    ]
  }
}