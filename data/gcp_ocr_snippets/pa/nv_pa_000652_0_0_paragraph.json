{
  "page_number": 652,
  "ocr_output": {
    "blocks": [
      {
        "block_text": "ਭਾਵ— ਵਾਹਿਗੁਰੂ ਆਪਣੀ ਕਿਰਪਾ ਕਰੇ ਤਾ ਸੱਚੇ ਸਤਿਗੁਰੂ ਦਾ ਮਿਲਾਵਾ ਹੋਵੇ । ਸਤਿਗੁਰੂ ਦੀ ਕਿਰਪਾ ਦੀਖਿਆ ਪ੍ਰਸਾਦ ਦੁਆਰਾ ਨਾਮ ਦ੍ਰਿੜ੍ਹ ਹੁੰਦਾ ਹੈ । ਜਿਸ ਉਪਰ ਕਿਰਪਾ ਹੋਵੇ ਤਿਸ ਨੂੰ ਸਤਿਗੁਰ ਨਾਮੁ ਦ੍ਰਿੜਾ ਦੇਵੇ , ਨਹੀਂ ਤਾਂ ਹਰ ਇਕ ਪ੍ਰਾਣੀ ਮਨਮੁਖ ਹੀ ਰਹਿ ਜਾਂਦਾ ਹੈ । ਨਿਗੁਰਾ ਮਨਮੁਖ ਆਪਣਾ ਜਨਮ ਬਿਰਥਾ ਹੀ ਗੰਵਾ ਜਾਂਦਾ ਹੈ , ਕਿਉਂਕਿ ਗੁਰਮੁਖਿ ਬਣੇ ਬਿਨਾਂ , ਸਗਰਾ ਹੋਇ ਬਿਨਾਂ ਕਿਸੇ ਨੂੰ ਭੀ ਪ੍ਰਮਾਰਥ ਦੀ ਅਤੇ ਪਰਮਾਤਮਾ ਦੀ ਪ੍ਰਾਪਤੀ ਨਹੀਂ ਹੁੰਦੀ । ਗੁਰੂ ਬਿਹੂਣੇ ਨਿਗੁਰੇ ਮਨਮੁਖ ਦੇ ਜਿਤਨੇ ਭੀ ਕਰਮ ਕਮਾਏ ਹੋਏ ਹੁੰਦੇ ਹਨ , ਉਹ ਉਸ ਨੂੰ ਰੰਚਕ ਭੀ ਸਹਾਈ ਨਹੀਂ ਹੁੰਦੇ । ਮਨਮੁਖ ਨੂੰ ਸੱਚੀ ਦਰਗਹ ਅੰਦਰਿ ਸਜ਼ਾ ਮਿਲਦੀ ਹੈ । ਮਨਮੁਖ ਤਾਂ ਸਦਾ ਦੂਜੇ ਭਾਇ ਵਿਚਿ ਕਰਮ ਕਮਾਵਣ ਦੀਆਂ ਟੱਕਰਾਂ ਮਾਰਦਾ ਰਹਿੰਦਾ ਹੈ । ਗੁਰ - ਦੀਖਿਆ ਲੈ ਕੇ ਮਨਮੁਖੋਂ ਗੁਰਮੁਖਿ ਬਣੇ , ਅੰਮ੍ਰਿਤ ਛਕ ਕੇ ਗੁਰੂ ਦਾ ਸਚਿਆਰ ਸਿਖ ਸਜ ਜਾਵੇ ਤਾਂ ਉਸ ਦਾ ਦੂਜਾ ਭਾਉ ਦੂਰ ਹੁੰਦਾ ਹੈ ( ਚੁਕਾਇਆ ਜਾਂਦਾ ਹੈ ) । ਗੁਰੂ ਦੇ ਸੇਵਕ , ਸੱਚਾ ਸਿਖ ਬਣਨ ਵਿਚਿ ਹੀ ਸੁਖੁ ਹੈ । ਕਿਉਂਕਿ ਗੁਰਸਿਖ ਬਣ ਕੇ , ਗੁਰ - ਮੰਤਰ ਨਾਮ ਦੀਆਂ ਕਮਾਈਆਂ ਕਰ ਕੇ , ਉਸ ਦੇ ਅੰਤਰਿ ਆਤਮੇ ਹੀ ਅੰਤਰਯਾਮੀ ਵਾਹਿਗੁਰੂ ਆਣਿ ਵਸਦਾ ਹੈ । ਮਨਮੁਖ ਪ੍ਰਾਣੀ ਸਦਾ ਹਉਮੈ ਵਿਚਿ ਕਰਮ - ਕਾਰ ਕਮਾਵੰਦਾ ਪਚਿ ਮਰਦਾ ਹੈ । ਹਉਮੈ ਵਿਚਿ ਪਿਆ ਹੋਇਆ ਜਗਤ ਬਿਨਸਦਾ ਹੈ ਅਤੇ ਮੁੜਿ ਮੁੜਿ ਕੇ ਜੰਮਣ ਮਰਨ ( ਆਵਾਗਉਣ ) ਵਿਚਿ ਭਰਮਦਾ ਰਹਿੰਦਾ ਹੈ । ਅਤੇ ਮਨਮੁਖ ਹੀ ਰਹਿੰਦਾ ਹੈ । ਜਗਤ ਵਿਚਿ ਜਿਤਨੇ ਭੀ ਮਨਮੁਖ ਹਨ ਸੋ ਆਪਣੀ ਪਤਿ ਆਬਰੋ ਗਵਾ ਕੇ ਚਲੇ ਜਾਣਗੇ ਅਤੇ ਨਿਪੱਤੇ ਨਿਗੱਤੇ ਹੀ ਰਹਿਣਗੇ । ਦਰਗਹ ਅੰਦਰਿ ਖਜਲ ਖੁਆਰ ਹੋਣਗੇ , ਕਿਉਂਕਿ ਉਹ ਗੁਰ - ਸ਼ਬਦ ਗੁਰ - ਦੀਖਿਆ ਵਾਲੇ ਗੁਰਮਤਿ ਮਾਰਗ ਤੇ ਦ੍ਰਿੜ੍ਹ ( ਗਾਮਜ਼ਨ ) ਨਹੀਂ ਹੋਏ , ਗੁਰ- ਦੀਖਿਆ ਗੁਰ - ਸ਼ਬਦ ਦੇ ਜਾਣੂ ਹੀ ਨਹੀਂ ਹੋਏ ।",
        "lines": [
          "ਭਾਵ— ਵਾਹਿਗੁਰੂ ਆਪਣੀ ਕਿਰਪਾ ਕਰੇ ਤਾ ਸੱਚੇ ਸਤਿਗੁਰੂ ਦਾ ਮਿਲਾਵਾ ਹੋਵੇ । ਸਤਿਗੁਰੂ ਦੀ ਕਿਰਪਾ ਦੀਖਿਆ ਪ੍ਰਸਾਦ ਦੁਆਰਾ ਨਾਮ ਦ੍ਰਿੜ੍ਹ ਹੁੰਦਾ ਹੈ । ਜਿਸ ਉਪਰ ਕਿਰਪਾ ਹੋਵੇ ਤਿਸ ਨੂੰ ਸਤਿਗੁਰ ਨਾਮੁ ਦ੍ਰਿੜਾ ਦੇਵੇ , ਨਹੀਂ ਤਾਂ ਹਰ ਇਕ ਪ੍ਰਾਣੀ ਮਨਮੁਖ ਹੀ ਰਹਿ ਜਾਂਦਾ ਹੈ । ਨਿਗੁਰਾ ਮਨਮੁਖ ਆਪਣਾ ਜਨਮ ਬਿਰਥਾ ਹੀ ਗੰਵਾ ਜਾਂਦਾ ਹੈ , ਕਿਉਂਕਿ ਗੁਰਮੁਖਿ ਬਣੇ ਬਿਨਾਂ , ਸਗਰਾ ਹੋਇ ਬਿਨਾਂ ਕਿਸੇ ਨੂੰ ਭੀ ਪ੍ਰਮਾਰਥ ਦੀ ਅਤੇ ਪਰਮਾਤਮਾ ਦੀ ਪ੍ਰਾਪਤੀ ਨਹੀਂ ਹੁੰਦੀ । ਗੁਰੂ ਬਿਹੂਣੇ ਨਿਗੁਰੇ ਮਨਮੁਖ ਦੇ ਜਿਤਨੇ ਭੀ ਕਰਮ ਕਮਾਏ ਹੋਏ ਹੁੰਦੇ ਹਨ , ਉਹ ਉਸ ਨੂੰ ਰੰਚਕ ਭੀ ਸਹਾਈ ਨਹੀਂ ਹੁੰਦੇ । ਮਨਮੁਖ ਨੂੰ ਸੱਚੀ ਦਰਗਹ ਅੰਦਰਿ ਸਜ਼ਾ ਮਿਲਦੀ ਹੈ । ਮਨਮੁਖ ਤਾਂ ਸਦਾ ਦੂਜੇ ਭਾਇ ਵਿਚਿ ਕਰਮ ਕਮਾਵਣ ਦੀਆਂ ਟੱਕਰਾਂ ਮਾਰਦਾ ਰਹਿੰਦਾ ਹੈ । ਗੁਰ - ਦੀਖਿਆ ਲੈ ਕੇ ਮਨਮੁਖੋਂ ਗੁਰਮੁਖਿ ਬਣੇ , ਅੰਮ੍ਰਿਤ ਛਕ ਕੇ ਗੁਰੂ ਦਾ ਸਚਿਆਰ ਸਿਖ ਸਜ ਜਾਵੇ ਤਾਂ ਉਸ ਦਾ ਦੂਜਾ ਭਾਉ ਦੂਰ ਹੁੰਦਾ ਹੈ ( ਚੁਕਾਇਆ ਜਾਂਦਾ ਹੈ ) । ਗੁਰੂ ਦੇ ਸੇਵਕ , ਸੱਚਾ ਸਿਖ ਬਣਨ ਵਿਚਿ ਹੀ ਸੁਖੁ ਹੈ । ਕਿਉਂਕਿ ਗੁਰਸਿਖ ਬਣ ਕੇ , ਗੁਰ - ਮੰਤਰ ਨਾਮ ਦੀਆਂ ਕਮਾਈਆਂ ਕਰ ਕੇ , ਉਸ ਦੇ ਅੰਤਰਿ ਆਤਮੇ ਹੀ ਅੰਤਰਯਾਮੀ ਵਾਹਿਗੁਰੂ ਆਣਿ ਵਸਦਾ ਹੈ । ਮਨਮੁਖ ਪ੍ਰਾਣੀ ਸਦਾ ਹਉਮੈ ਵਿਚਿ ਕਰਮ - ਕਾਰ ਕਮਾਵੰਦਾ ਪਚਿ ਮਰਦਾ ਹੈ । ਹਉਮੈ ਵਿਚਿ ਪਿਆ ਹੋਇਆ ਜਗਤ ਬਿਨਸਦਾ ਹੈ ਅਤੇ ਮੁੜਿ ਮੁੜਿ ਕੇ ਜੰਮਣ ਮਰਨ ( ਆਵਾਗਉਣ ) ਵਿਚਿ ਭਰਮਦਾ ਰਹਿੰਦਾ ਹੈ । ਅਤੇ ਮਨਮੁਖ ਹੀ ਰਹਿੰਦਾ ਹੈ । ਜਗਤ ਵਿਚਿ ਜਿਤਨੇ ਭੀ ਮਨਮੁਖ ਹਨ ਸੋ ਆਪਣੀ ਪਤਿ ਆਬਰੋ ਗਵਾ ਕੇ ਚਲੇ ਜਾਣਗੇ ਅਤੇ ਨਿਪੱਤੇ ਨਿਗੱਤੇ ਹੀ ਰਹਿਣਗੇ । ਦਰਗਹ ਅੰਦਰਿ ਖਜਲ ਖੁਆਰ ਹੋਣਗੇ , ਕਿਉਂਕਿ ਉਹ ਗੁਰ - ਸ਼ਬਦ ਗੁਰ - ਦੀਖਿਆ ਵਾਲੇ ਗੁਰਮਤਿ ਮਾਰਗ ਤੇ ਦ੍ਰਿੜ੍ਹ ( ਗਾਮਜ਼ਨ ) ਨਹੀਂ ਹੋਏ , ਗੁਰ- ਦੀਖਿਆ ਗੁਰ - ਸ਼ਬਦ ਦੇ ਜਾਣੂ ਹੀ ਨਹੀਂ ਹੋਏ ।"
        ],
        "bounding_box": [
          {
            "x": 11,
            "y": 3
          },
          {
            "x": 1421,
            "y": 8
          },
          {
            "x": 1417,
            "y": 1148
          },
          {
            "x": 7,
            "y": 1143
          }
        ],
        "confidence": 0.9369062
      }
    ]
  }
}