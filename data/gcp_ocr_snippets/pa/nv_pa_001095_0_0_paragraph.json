{
  "page_number": 1095,
  "ocr_output": {
    "blocks": [
      {
        "block_text": "ਪੂਰਬਲੇ ਜੀਵਨ ਦੀ ਲਿਵ ਇਸ ਦੁਨੀਆਂ ਦੀ ਮਾਇਆ ਦੇ ਪ੍ਰਭਾਵ ਨਾਲ ਭੁੱਲ ਗਈ । ਪਿੱਛਾ ਭੁੱਲ ਗਿਆ ਤੇ ਏਥੇ ਦੀ ਤ੍ਰਿਸ਼ਨਾ ਲੱਗ ਗਈ ਤੇ ਜਦ ਏਥੋਂ ਤੁਰਨ ਲੱਗਾ ਤਾਂ ਮੌਤ ਭਿਆਨਕ ਜਾਪਣ ਲੱਗ ਪਈ , ਕਿਉਂਕਿ ਪਿੱਛਾ ਉੱਕਾ ਹੀ ਭੁੱਲ ਗਿਆ ਸੀ । ਇੱਥੇ ਦੀ ਮਾਇਆ ਨਾਲ ਲੁਭਤ ਅੱਖੀਆਂ ਨੂੰ ਦਿਸਦਾ ਨਹੀਂ ਤੇ ਵਿਜੋਗ ਦਾ ਦੁੱਖ ਡਾਢਾ ਹੈ । ਜੇਕਰ ਮਾਸ ਹੱਡੀਆਂ ਆਦਿਕ ਇਹ ਆਖ ਸਕਦੇ ਹਨ ਕਿ ਏਥੋਂ ਟੁਰੇ ਅੱਗੇ ਹੋਰ ਕਿਧਰੇ ਕੁਝ ਜਾ ਬਣੇ , ਤਦ ਭਲਾ ਆਤਮਾ ਯਾ ਰੂਹ ਯਾ ਜੀਵ , ਜੋ ਕੁਝ ਭੀ ਉਸ ਅੰਦਰਲੀ ਅਸਲੀਅਤ ਦਾ ਨਾਮ ਹੈ , ਜਿਸ ਦੀ ਬਣਾਵਟ ਅਤਿਅੰਤ ਸੂਖਮ ਤੇ ਗੁੱਝੀ ਹੈ , ਭਲਾ ਕਿਵੇਂ ਮਰ ਸਕਦਾ ਹੈ ? ਪ੍ਰਿਥਵੀ ਵਿੱਚ ਮੌਤ ਨੂੰ ਥਾਂ ਹੀ ਕਿੱਥੇ ਹੈ ? ਜੇ ਕੁਝ ਹੈ ਉਹ ਮਿਟ ਕਿਵੇਂ ਸਕਦਾ ਹੈ ? ਫੱਟੀ ਵਾਲੀ ਲਕੀਰ ਜਿਸ ਦਾ ਇਸ ਕਾਂਡ ਦੇ ਆਰੰਭ ਵਿੱਚ ਪ੍ਰਮਾਣ ਦਿੱਤਾ ਸੀ ਉਹ ਵੀ ਮਿਟੀ ਕਿੱਥੇ ਹੈ ? ਮਿਟ ਸਕਦੀ ਹੀ ਨਹੀਂ । ਸਿਆਹੀ ਦੇ ਨਿਸ਼ਾਨ ਹਾਲਾਂ ਤੀਕ ਫੱਟੀ ਉੱਤੇ ਨਹੀਂ ਤਾਂ ਧੌਣ ਦੇ ਪਾਣੀ ਵਿੱਚ ਇੰਨ ਬਿੰਨ ਹਾਲਾਂ ਤੀਕ ਹਾਜ਼ਰ ਹਨ , ਤੇ ਜਿੰਨਾ ਬਲ ਲਕੀਰ ਪਾਉਣ ਨੂੰ ਲੱਗਾ ਸੀ ਉਦੂੰ ਵੱਧ ਫੱਟੀ ਉਤੋਂ ਮੇਸਣ ਨੂੰ ਲੱਗਾ । ਅਥਵਾ ਮੇਸਣ ਵਾਲੇ ਦੇ ਬਾਹੂਬਲ ਦੇ ਖਾਤੇ ਵਿੱਚੋਂ ਇੱਕ ਰਕਮ ਸਦਾ ਲਈ ਕੱਢ ਲਈ ਗਈ ਤੇ ਉਹ ਬਲ ਸਿਆਹੀ ਨੂੰ ਖੇਰੂੰ ਖੇਰੂੰ ਕਰਨ ਤੇ ਫੱਟੀ ਦੀ",
        "lines": [
          "ਪੂਰਬਲੇ ਜੀਵਨ ਦੀ ਲਿਵ ਇਸ ਦੁਨੀਆਂ ਦੀ ਮਾਇਆ ਦੇ ਪ੍ਰਭਾਵ ਨਾਲ ਭੁੱਲ ਗਈ । ਪਿੱਛਾ ਭੁੱਲ ਗਿਆ ਤੇ ਏਥੇ ਦੀ ਤ੍ਰਿਸ਼ਨਾ ਲੱਗ ਗਈ ਤੇ ਜਦ ਏਥੋਂ ਤੁਰਨ ਲੱਗਾ ਤਾਂ ਮੌਤ ਭਿਆਨਕ ਜਾਪਣ ਲੱਗ ਪਈ , ਕਿਉਂਕਿ ਪਿੱਛਾ ਉੱਕਾ ਹੀ ਭੁੱਲ ਗਿਆ ਸੀ । ਇੱਥੇ ਦੀ ਮਾਇਆ ਨਾਲ ਲੁਭਤ ਅੱਖੀਆਂ ਨੂੰ ਦਿਸਦਾ ਨਹੀਂ ਤੇ ਵਿਜੋਗ ਦਾ ਦੁੱਖ ਡਾਢਾ ਹੈ । ਜੇਕਰ ਮਾਸ ਹੱਡੀਆਂ ਆਦਿਕ ਇਹ ਆਖ ਸਕਦੇ ਹਨ ਕਿ ਏਥੋਂ ਟੁਰੇ ਅੱਗੇ ਹੋਰ ਕਿਧਰੇ ਕੁਝ ਜਾ ਬਣੇ , ਤਦ ਭਲਾ ਆਤਮਾ ਯਾ ਰੂਹ ਯਾ ਜੀਵ , ਜੋ ਕੁਝ ਭੀ ਉਸ ਅੰਦਰਲੀ ਅਸਲੀਅਤ ਦਾ ਨਾਮ ਹੈ , ਜਿਸ ਦੀ ਬਣਾਵਟ ਅਤਿਅੰਤ ਸੂਖਮ ਤੇ ਗੁੱਝੀ ਹੈ , ਭਲਾ ਕਿਵੇਂ ਮਰ ਸਕਦਾ ਹੈ ? ਪ੍ਰਿਥਵੀ ਵਿੱਚ ਮੌਤ ਨੂੰ ਥਾਂ ਹੀ ਕਿੱਥੇ ਹੈ ? ਜੇ ਕੁਝ ਹੈ ਉਹ ਮਿਟ ਕਿਵੇਂ ਸਕਦਾ ਹੈ ? ਫੱਟੀ ਵਾਲੀ ਲਕੀਰ ਜਿਸ ਦਾ ਇਸ ਕਾਂਡ ਦੇ ਆਰੰਭ ਵਿੱਚ ਪ੍ਰਮਾਣ ਦਿੱਤਾ ਸੀ ਉਹ ਵੀ ਮਿਟੀ ਕਿੱਥੇ ਹੈ ? ਮਿਟ ਸਕਦੀ ਹੀ ਨਹੀਂ । ਸਿਆਹੀ ਦੇ ਨਿਸ਼ਾਨ ਹਾਲਾਂ ਤੀਕ ਫੱਟੀ ਉੱਤੇ ਨਹੀਂ ਤਾਂ ਧੌਣ ਦੇ ਪਾਣੀ ਵਿੱਚ ਇੰਨ ਬਿੰਨ ਹਾਲਾਂ ਤੀਕ ਹਾਜ਼ਰ ਹਨ , ਤੇ ਜਿੰਨਾ ਬਲ ਲਕੀਰ ਪਾਉਣ ਨੂੰ ਲੱਗਾ ਸੀ ਉਦੂੰ ਵੱਧ ਫੱਟੀ ਉਤੋਂ ਮੇਸਣ ਨੂੰ ਲੱਗਾ । ਅਥਵਾ ਮੇਸਣ ਵਾਲੇ ਦੇ ਬਾਹੂਬਲ ਦੇ ਖਾਤੇ ਵਿੱਚੋਂ ਇੱਕ ਰਕਮ ਸਦਾ ਲਈ ਕੱਢ ਲਈ ਗਈ ਤੇ ਉਹ ਬਲ ਸਿਆਹੀ ਨੂੰ ਖੇਰੂੰ ਖੇਰੂੰ ਕਰਨ ਤੇ ਫੱਟੀ ਦੀ"
        ],
        "bounding_box": [
          {
            "x": 12,
            "y": 11
          },
          {
            "x": 765,
            "y": 16
          },
          {
            "x": 761,
            "y": 656
          },
          {
            "x": 8,
            "y": 653
          }
        ],
        "confidence": 0.937325
      }
    ]
  }
}