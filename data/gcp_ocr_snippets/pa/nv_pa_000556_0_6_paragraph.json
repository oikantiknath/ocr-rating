{
  "page_number": 556,
  "ocr_output": {
    "blocks": [
      {
        "block_text": "ਸੱਚੇ ਸਰੂਪ ਵਿਚਿ ਸਮਾਏ ਰਹਿੰਦੇ ਹਨ । ਜੈਸਾ ਓਹ ਸੁੰਦਰ ਸਰੂਪ ਸੋਹਣੇ ਰੂਪ ਵਾਲਾ ਅਤੇ ਸੁਘੜ ਸਿਆਣਾ ਹੈ , ਤੈਸਾ ਬਸ ਉਹੀ ਇਕੋ ਆਪਿ ਹੈ । ਉਸ ਜੇਵਡ ਹੋਰ ਕੋਈ ਸੋਹਣੇ ਸਰੂਪ ਵਾਲਾ ਅਤੇ ਸਿਆਣਪੁਣੇ ਦੀ ਸੁਘੜਤਾ ਵਾਲਾ ਨਹੀਂ । ਉਸ ਦੀ ਸੁੰਦਰਤਾ ਦੀ , ਉਸ ਦੀ ਸੁਘੜਤਾ ਦੀ ਕੀਮਤਿ ਕਹੀ ਹੀ ਨਹੀਂ ਜਾਂਦੀ । ਆਪੇ ਆਪਣੇ ਕੀਤੇ ਜੰਤਾਂ ਦੇ ਅੰਦਰਿ ਦੁਖ ਸੁਖ ਪਾਉਂਦਾ ਹੈ । ਆਪੇ ਹੀ ਉਹਨਾਂ ਨੂੰ ਭਰਮਿ ਭੁਲਾਉਂਦਾ ਹੈ । ਇਹ ਸਭ ਕਿਛ ਓਹਨਾਂ ਦੇ ਕਰਮਾਂ ਅਨੁਸਾਰ ਹੀ ਕਰਦਾ ਕਰਾਉਂਦਾ ਹੈ । ਵਡਾ ਦਾਤਾ , ਕਰਮ - ਬਿਧਾਤਾ , ਕਿਰਤ ਕਮਾਈਆਂ ਦਾ ਫਲ - ਪ੍ਰਦਾਤਾ ਕਰ ਕੇ ਉਸ ਨੂੰ ਸਿਰਫ਼ ਉਸ ਦੇ ਬਖ਼ਸ਼ੇ ਹੋਏ ਗੁਰਮੁਖਿ ਜਨਾਂ ਨੇ ਹੀ ਜਾਤਾ ਹੈ । ਹੋਰ ਨਿਗੁਰੀ ਸਭ ਲੁਕਾਈ ਇਸ ਭੇਦ - ਗਿਆਤ ਤੋਂ ਅੰਧੀ ( ਅੰਧੇਰੇ ਵਿਚ ) ਹੀ ਫਿਰਦੀ ਹੈ । ਜਿਨ੍ਹਾਂ ਨੇ ਉਚ ਬਿਵਸਥਾ ਦੇ ਬਿਸਮਾਦ ਦਾ ਰਸ ਚਖਿਆ ਹੈ ਤਿਨ੍ਹਾਂ ਨੂੰ ਹੀ ਸੱਚਾ ਸੁਆਦ ਆਇਆ ਹੈ ; ਸਤਿਗੁਰ ਨੇ ਇਸ ਤੱਤ ਸਮਦਰਸਤਾ ਦੀ ਤਿਨ੍ਹਾਂ ਨੂੰ ਬੂਝਿ ਬੁਝਾਈ ਹੈ । ਇਕਨਾਂ ਨੂੰ ਨਾਮ ਤੋਂ ਭੁਲਾਇ ਰਖਿਆ ਹੈ ਅਤੇ ਓਹਨਾਂ ਨੂੰ ਮਨਮੁਖ ਬਣਾਇ ਰਖਿਆ ਹੈ । ਇਕਨਾਂ ਨੂੰ ਆਪਿ ਗੁਰਮੁਖਿ ਬਣਾਇ ਦਿੱਤਾ ਹੈ ਅਤੇ ਗੁਰਮੁਖਿ ਬਣਾਇ ਕੇ ਆਪਣਾ ਆਪ ਬੁਝਾਇ ਦਿੱਤਾ ਹੈ , ਆਪਣੇ ਸਰੂਪ ਦੀ ਆਪਿ ਲਖਤਾ ਕਰਾਇ ਦਿੱਤੀ ਹੈ । ਮਨਮੁਖਾਂ ਨੂੰ ਆਪੇ ਭੁਲਾਵਣਹਾਰਾ ਅਤੇ ਗੁਰਮੁਖਾਂ ਨੂੰ ਆਪੇ ਬੁਝਾਵਣਹਾਰਾ ਜਾਣ ਕੇ ਗੁਰਮੁਖਿ ਜਨ ਇਸ ਭੇਦ ਵਿਚਿ ਉਸ ਦੇ ਸੱਚੇ ਨਿਆਉਂ ਇਨਸਾਫ਼ ਦੀ ਝਲਕ ਦੇਖਦੇ ਹਨ ਅਤੇ ਤਿਸ ਵਿਚ ਉਸ ਦੀ ਵਡੀ ਵਡਿਆਈ ਜਾਣਦੇ ਹਨ । ਅਤੇ ਵਡਿਆਈ ਵਡੀ ਵਾਲਾ ਜਾਣ ਕੇ ਉਸ ਨੂੰ ਸਲਾਹੁੰਦੇ ਹਨ । ਸਾਲਾਹ ਸਾਲਾਹ ਕੇ ਉਸ ਦੇ ਅਨਿੰਨ ਭਗਤ ਜਨ ਸਦਾਉਂਦੇ ਹਨ । ਅਤੇ ਉਸ ਨੂੰ ਸਰਬ ਕਲਾ ਸਮਰੱਥ ਸੱਚੜੇ ਨਿਆਉਂ ਇਨਸਾਫ਼ ਨਿਬੇੜਨ ਵਾਲਾ ਸੱਚਾ ਪਾਤਸ਼ਾਹ ਰਾਜਿਆਂ ਸਿਰਿ ਰਾਜਾ ਸਮਝਦੇ ਹਨ । ਸੱਚ ਮੁੱਚ ਤਿਸ ਜੇਵਡ ਹੋਰ ਕੋਈ ਰਾਜਾ ਪਾਤਸ਼ਾਹ ਸ਼ਹਿਨਸ਼ਾਹ ਨਹੀਂ , ਜਿਸ ਨੇ ਸਰਬ ਜੀਵਾਂ ਨੂੰ ਉਨ੍ਹਾਂ ਦੇ ਆਪੋ ਆਪਣੇ ਲਿਖਤ ਕਰਨ - ਗਤਾਤਰੀ ਕਰਮ ਭੁਗਤਾਉਣ ਵਾਲਾ ਆਵਾ - ਗਵਨੀ ਸਿਲਸਿਲੇ ਦਾ ਸੱਚੜਾ ਨਿਆਉਂ ਨਿਬੇੜਿਆ ਹੈ ।",
        "lines": [
          "ਸੱਚੇ ਸਰੂਪ ਵਿਚਿ ਸਮਾਏ ਰਹਿੰਦੇ ਹਨ । ਜੈਸਾ ਓਹ ਸੁੰਦਰ ਸਰੂਪ ਸੋਹਣੇ ਰੂਪ ਵਾਲਾ ਅਤੇ ਸੁਘੜ ਸਿਆਣਾ ਹੈ , ਤੈਸਾ ਬਸ ਉਹੀ ਇਕੋ ਆਪਿ ਹੈ । ਉਸ ਜੇਵਡ ਹੋਰ ਕੋਈ ਸੋਹਣੇ ਸਰੂਪ ਵਾਲਾ ਅਤੇ ਸਿਆਣਪੁਣੇ ਦੀ ਸੁਘੜਤਾ ਵਾਲਾ ਨਹੀਂ । ਉਸ ਦੀ ਸੁੰਦਰਤਾ ਦੀ , ਉਸ ਦੀ ਸੁਘੜਤਾ ਦੀ ਕੀਮਤਿ ਕਹੀ ਹੀ ਨਹੀਂ ਜਾਂਦੀ । ਆਪੇ ਆਪਣੇ ਕੀਤੇ ਜੰਤਾਂ ਦੇ ਅੰਦਰਿ ਦੁਖ ਸੁਖ ਪਾਉਂਦਾ ਹੈ । ਆਪੇ ਹੀ ਉਹਨਾਂ ਨੂੰ ਭਰਮਿ ਭੁਲਾਉਂਦਾ ਹੈ । ਇਹ ਸਭ ਕਿਛ ਓਹਨਾਂ ਦੇ ਕਰਮਾਂ ਅਨੁਸਾਰ ਹੀ ਕਰਦਾ ਕਰਾਉਂਦਾ ਹੈ । ਵਡਾ ਦਾਤਾ , ਕਰਮ - ਬਿਧਾਤਾ , ਕਿਰਤ ਕਮਾਈਆਂ ਦਾ ਫਲ - ਪ੍ਰਦਾਤਾ ਕਰ ਕੇ ਉਸ ਨੂੰ ਸਿਰਫ਼ ਉਸ ਦੇ ਬਖ਼ਸ਼ੇ ਹੋਏ ਗੁਰਮੁਖਿ ਜਨਾਂ ਨੇ ਹੀ ਜਾਤਾ ਹੈ । ਹੋਰ ਨਿਗੁਰੀ ਸਭ ਲੁਕਾਈ ਇਸ ਭੇਦ - ਗਿਆਤ ਤੋਂ ਅੰਧੀ ( ਅੰਧੇਰੇ ਵਿਚ ) ਹੀ ਫਿਰਦੀ ਹੈ । ਜਿਨ੍ਹਾਂ ਨੇ ਉਚ ਬਿਵਸਥਾ ਦੇ ਬਿਸਮਾਦ ਦਾ ਰਸ ਚਖਿਆ ਹੈ ਤਿਨ੍ਹਾਂ ਨੂੰ ਹੀ ਸੱਚਾ ਸੁਆਦ ਆਇਆ ਹੈ ; ਸਤਿਗੁਰ ਨੇ ਇਸ ਤੱਤ ਸਮਦਰਸਤਾ ਦੀ ਤਿਨ੍ਹਾਂ ਨੂੰ ਬੂਝਿ ਬੁਝਾਈ ਹੈ । ਇਕਨਾਂ ਨੂੰ ਨਾਮ ਤੋਂ ਭੁਲਾਇ ਰਖਿਆ ਹੈ ਅਤੇ ਓਹਨਾਂ ਨੂੰ ਮਨਮੁਖ ਬਣਾਇ ਰਖਿਆ ਹੈ । ਇਕਨਾਂ ਨੂੰ ਆਪਿ ਗੁਰਮੁਖਿ ਬਣਾਇ ਦਿੱਤਾ ਹੈ ਅਤੇ ਗੁਰਮੁਖਿ ਬਣਾਇ ਕੇ ਆਪਣਾ ਆਪ ਬੁਝਾਇ ਦਿੱਤਾ ਹੈ , ਆਪਣੇ ਸਰੂਪ ਦੀ ਆਪਿ ਲਖਤਾ ਕਰਾਇ ਦਿੱਤੀ ਹੈ । ਮਨਮੁਖਾਂ ਨੂੰ ਆਪੇ ਭੁਲਾਵਣਹਾਰਾ ਅਤੇ ਗੁਰਮੁਖਾਂ ਨੂੰ ਆਪੇ ਬੁਝਾਵਣਹਾਰਾ ਜਾਣ ਕੇ ਗੁਰਮੁਖਿ ਜਨ ਇਸ ਭੇਦ ਵਿਚਿ ਉਸ ਦੇ ਸੱਚੇ ਨਿਆਉਂ ਇਨਸਾਫ਼ ਦੀ ਝਲਕ ਦੇਖਦੇ ਹਨ ਅਤੇ ਤਿਸ ਵਿਚ ਉਸ ਦੀ ਵਡੀ ਵਡਿਆਈ ਜਾਣਦੇ ਹਨ । ਅਤੇ ਵਡਿਆਈ ਵਡੀ ਵਾਲਾ ਜਾਣ ਕੇ ਉਸ ਨੂੰ ਸਲਾਹੁੰਦੇ ਹਨ । ਸਾਲਾਹ ਸਾਲਾਹ ਕੇ ਉਸ ਦੇ ਅਨਿੰਨ ਭਗਤ ਜਨ ਸਦਾਉਂਦੇ ਹਨ । ਅਤੇ ਉਸ ਨੂੰ ਸਰਬ ਕਲਾ ਸਮਰੱਥ ਸੱਚੜੇ ਨਿਆਉਂ ਇਨਸਾਫ਼ ਨਿਬੇੜਨ ਵਾਲਾ ਸੱਚਾ ਪਾਤਸ਼ਾਹ ਰਾਜਿਆਂ ਸਿਰਿ ਰਾਜਾ ਸਮਝਦੇ ਹਨ । ਸੱਚ ਮੁੱਚ ਤਿਸ ਜੇਵਡ ਹੋਰ ਕੋਈ ਰਾਜਾ ਪਾਤਸ਼ਾਹ ਸ਼ਹਿਨਸ਼ਾਹ ਨਹੀਂ , ਜਿਸ ਨੇ ਸਰਬ ਜੀਵਾਂ ਨੂੰ ਉਨ੍ਹਾਂ ਦੇ ਆਪੋ ਆਪਣੇ ਲਿਖਤ ਕਰਨ - ਗਤਾਤਰੀ ਕਰਮ ਭੁਗਤਾਉਣ ਵਾਲਾ ਆਵਾ - ਗਵਨੀ ਸਿਲਸਿਲੇ ਦਾ ਸੱਚੜਾ ਨਿਆਉਂ ਨਿਬੇੜਿਆ ਹੈ ।"
        ],
        "bounding_box": [
          {
            "x": 28,
            "y": 4
          },
          {
            "x": 1445,
            "y": 14
          },
          {
            "x": 1436,
            "y": 1280
          },
          {
            "x": 19,
            "y": 1270
          }
        ],
        "confidence": 0.93306017
      }
    ]
  }
}