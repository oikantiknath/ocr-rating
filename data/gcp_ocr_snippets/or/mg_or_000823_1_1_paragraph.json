{
  "page_number": 823,
  "ocr_output": {
    "blocks": [
      {
        "block_text": "ଆପଣ ଯାହା ଲେଖୁଛନ୍ତି ସେଥ‌ିରୁ ଜଣାପଡୁଛି ଯେ ଆପଣଙ୍କ ଘରେ ଆପଣଙ୍କ ଶାଶୁ ଓ ନଣନ୍ଦ ହିଁ ସବୁ ଗଣ୍ଡଗୋଳର ମୂଳ କାରଣ । ଘରର ମାଆ ହିସାବରେ ସମସ୍ତଙ୍କ ପ୍ରତି ସୁବିଚାର କରିବା ଶାଶୁଙ୍କର ଦାୟିତ୍ବ I ବିବାହିତ ଝିଅକୁ ଘରେ ରଖ୍ ତାର ସଂସାରକୁ ମଧ୍ୟ ସେ ନଷ୍ଟ କରୁଛନ୍ତି । ଝିଅ ସହିତ ମିଶି ତୁମପ୍ରତି ଅବିଚାର କରୁଛନ୍ତି । ସେଥୁରେ ତାଙ୍କ ପୁଅ ମଧ୍ଯ ସହଯୋଗ କରୁଛି । ଖୁସିର କଥା ଯେ ତୁମ ଶ୍ଵଶୁର ଚିମ୍ବା ଦିଅରମାନେ ସେଥିରେ ଭାଗୀଦାର ନୁହଁନ୍ତି । ଏଥିରୁ ବୁଝାପଡୁଛି ଯେ ତୁମ ଶୁଶୂର ଜଣେ ଭଲ ଲୋକ । କିନ୍ତୁ ଘରେ ତାଙ୍କ କଥାର କୌଣସି ଗୁରୁତ୍ଵ ନାହିଁ । ଏଣୁ ଶାଶୁ ସମସ୍ତଙ୍କ ଉପରେ ହାକିମ ଦେଖାଇଛନ୍ତି । ଦିଅରମାନେ କିଛି ମୁହଁଖୋଲି କହିବାକୁ ସାହସ କରୁନାହାନ୍ତି । ବିବାହିତା ଝିଅ ଆସି ବାପଘରେ ରହି ଘର ଶାସନରେ ମୁଣ୍ଡ ପୁରାଇଲେ ହିଁ ସବୁ ଗଣ୍ଡଗୋଳ ସୃଷ୍ଟିହୁଏ । ଏଣୁ ଏଥ‌ିରେ ବିଚଳିତ ନ ହୋଇ ବୁଦ୍ଧି ଖଟାଇ ଓ ଧୈର୍ଯ୍ୟ ରଖ୍ କାମ କରିବାକୁ ହେବ । ସ୍ବାମୀଙ୍କ ସହିତ ତୁମର ସଂପର୍କ ଭଲଥିଲା । ଏବେ କିନ୍ତୁ ଝଗଡା ହେଉଛି । ତୁମେ ସ୍ଵାମୀଙ୍କର କୌଣସି ଦୋଷ ନ କାଢି ତାଙ୍କୁ ବୁଝିବାକୁ ଚେଷ୍ଟାକର । ତାଙ୍କୁ ପରିବର୍ତନ କରିବାକୁ ଚେଷ୍ଟା ନ କରି ବରଂ ନିଜକୁ ପରିବର୍ତନ ବର । ସେଥ‌ିରେ ହିଁ ତୁମର ଉପକାର ହେବ । ସ୍ଵାମୀଙ୍କ ସହିତ ହସି ହସି ମନଖୋଲି କଥାହୁଅ । ଏବଂ ତାଙ୍କ କଥା ତୁମକୁ କଷ୍ଟ ଦେଲେ ବି ତାହା ପ୍ରକାଶ କରନାହିଁ । ତାଙ୍କ ପାଖରେ ଶାଶୁ କିମ୍ବା ନଣନ୍ଦଙ୍କ ବିରୁଦ୍ଧରେ କୁହ ନାହିଁ । ସେହିପରି ଶାଶୁ କିମ୍ବା ନଣନ୍ଦଙ୍କ ସହିତ ଯୁକ୍ତି କରନାହିଁ କିମ୍ବା ସେମାନଙ୍କ ବିଷୟରେ ଅନ୍ୟ କାହା ପାଖରେ ଆଲୋଚନା କରନାହିଁ । ଶ୍ଵଶୁର ଓ ଦିଅରମାନଙ୍କ ସହିତ ଖୁସି ମନରେ କଥାହୁଅ । ଯେପରିକି ତୁମର କିଛି ଅସୁବିଧା ହେଉନାହିଁ । ଦେଖୁବ ଧୀରେ ଧୀରେ ପରିସ୍ଥିତି ବଦଳିବ । ମନଟାଣ କରି ପ୍ରଭୁଙ୍କ ଉପରେ ବିଶ୍ଵାସ ରଖ ।",
        "lines": [
          "ଆପଣ ଯାହା ଲେଖୁଛନ୍ତି ସେଥ‌ିରୁ ଜଣାପଡୁଛି ଯେ ଆପଣଙ୍କ ଘରେ ଆପଣଙ୍କ ଶାଶୁ ଓ ନଣନ୍ଦ ହିଁ ସବୁ ଗଣ୍ଡଗୋଳର ମୂଳ କାରଣ । ଘରର ମାଆ ହିସାବରେ ସମସ୍ତଙ୍କ ପ୍ରତି ସୁବିଚାର କରିବା ଶାଶୁଙ୍କର ଦାୟିତ୍ବ I ବିବାହିତ ଝିଅକୁ ଘରେ ରଖ୍ ତାର ସଂସାରକୁ ମଧ୍ୟ ସେ ନଷ୍ଟ କରୁଛନ୍ତି । ଝିଅ ସହିତ ମିଶି ତୁମପ୍ରତି ଅବିଚାର କରୁଛନ୍ତି । ସେଥୁରେ ତାଙ୍କ ପୁଅ ମଧ୍ଯ ସହଯୋଗ କରୁଛି । ଖୁସିର କଥା ଯେ ତୁମ ଶ୍ଵଶୁର ଚିମ୍ବା ଦିଅରମାନେ ସେଥିରେ ଭାଗୀଦାର ନୁହଁନ୍ତି । ଏଥିରୁ ବୁଝାପଡୁଛି ଯେ ତୁମ ଶୁଶୂର ଜଣେ ଭଲ ଲୋକ । କିନ୍ତୁ ଘରେ ତାଙ୍କ କଥାର କୌଣସି ଗୁରୁତ୍ଵ ନାହିଁ । ଏଣୁ ଶାଶୁ ସମସ୍ତଙ୍କ ଉପରେ ହାକିମ ଦେଖାଇଛନ୍ତି । ଦିଅରମାନେ କିଛି ମୁହଁଖୋଲି କହିବାକୁ ସାହସ କରୁନାହାନ୍ତି । ବିବାହିତା ଝିଅ ଆସି ବାପଘରେ ରହି ଘର ଶାସନରେ ମୁଣ୍ଡ ପୁରାଇଲେ ହିଁ ସବୁ ଗଣ୍ଡଗୋଳ ସୃଷ୍ଟିହୁଏ । ଏଣୁ ଏଥ‌ିରେ ବିଚଳିତ ନ ହୋଇ ବୁଦ୍ଧି ଖଟାଇ ଓ ଧୈର୍ଯ୍ୟ ରଖ୍ କାମ କରିବାକୁ ହେବ । ସ୍ବାମୀଙ୍କ ସହିତ ତୁମର ସଂପର୍କ ଭଲଥିଲା । ଏବେ କିନ୍ତୁ ଝଗଡା ହେଉଛି । ତୁମେ ସ୍ଵାମୀଙ୍କର କୌଣସି ଦୋଷ ନ କାଢି ତାଙ୍କୁ ବୁଝିବାକୁ ଚେଷ୍ଟାକର । ତାଙ୍କୁ ପରିବର୍ତନ କରିବାକୁ ଚେଷ୍ଟା ନ କରି ବରଂ ନିଜକୁ ପରିବର୍ତନ ବର । ସେଥ‌ିରେ ହିଁ ତୁମର ଉପକାର ହେବ । ସ୍ଵାମୀଙ୍କ ସହିତ ହସି ହସି ମନଖୋଲି କଥାହୁଅ । ଏବଂ ତାଙ୍କ କଥା ତୁମକୁ କଷ୍ଟ ଦେଲେ ବି ତାହା ପ୍ରକାଶ କରନାହିଁ । ତାଙ୍କ ପାଖରେ ଶାଶୁ କିମ୍ବା ନଣନ୍ଦଙ୍କ ବିରୁଦ୍ଧରେ କୁହ ନାହିଁ । ସେହିପରି ଶାଶୁ କିମ୍ବା ନଣନ୍ଦଙ୍କ ସହିତ ଯୁକ୍ତି କରନାହିଁ କିମ୍ବା ସେମାନଙ୍କ ବିଷୟରେ ଅନ୍ୟ କାହା ପାଖରେ ଆଲୋଚନା କରନାହିଁ । ଶ୍ଵଶୁର ଓ ଦିଅରମାନଙ୍କ ସହିତ ଖୁସି ମନରେ କଥାହୁଅ । ଯେପରିକି ତୁମର କିଛି ଅସୁବିଧା ହେଉନାହିଁ । ଦେଖୁବ ଧୀରେ ଧୀରେ ପରିସ୍ଥିତି ବଦଳିବ । ମନଟାଣ କରି ପ୍ରଭୁଙ୍କ ଉପରେ ବିଶ୍ଵାସ ରଖ ।"
        ],
        "bounding_box": [
          {
            "x": 3,
            "y": 2
          },
          {
            "x": 265,
            "y": 2
          },
          {
            "x": 265,
            "y": 280
          },
          {
            "x": 3,
            "y": 280
          }
        ],
        "confidence": 0.9143805
      }
    ]
  }
}